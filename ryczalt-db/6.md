1. Opodatkowaniu ryczałtem od przychodów ewidencjonowanych
podlegają przychody osób fizycznych lub przedsiębiorstw w spadku z pozarolniczej
działalności gospodarczej, o których mowa w art. 7a ust. 4 lub art. 14 ustawy
o podatku dochodowym, z zastrzeżeniem ust. 1e–1g, w tym również gdy działalność
ta jest prowadzona w formie spółki cywilnej osób fizycznych, spółki cywilnej osób
fizycznych i przedsiębiorstwa w spadku lub spółki jawnej osób fizycznych, zwanych
dalej „spółką”. Do przychodów przedsiębiorstwa w spadku nie stosuje się przepisu
art. 12 ust. 10a.
1a. Opodatkowaniu ryczałtem od przychodów ewidencjonowanych podlegają
otrzymane lub postawione do dyspozycji podatnika w roku kalendarzowym pieniądze
i wartości pieniężne oraz wartość otrzymanych świadczeń w naturze i innych
nieodpłatnych świadczeń z tytułów, o których mowa w art. 10 ust. 1 pkt 6 ustawy
o podatku dochodowym. Dla ustalenia wartości otrzymanych świadczeń w naturze
i innych nieodpłatnych świadczeń z tych tytułów stosuje się przepisy art. 11 ust. 2–2b
ustawy o podatku dochodowym.
1b. Do przychodów, o których mowa w ust. 1a, nie ma zastosowania przepis
art. 8 ust. 1.
1ba. Przy określaniu przychodów z tytułu umowy najmu lub dzierżawy rzeczy
albo praw majątkowych oraz umów o podobnym charakterze, których przedmiotem
nie są składniki majątku związane z działalnością gospodarczą, jeżeli wynajmujący
lub wydzierżawiający przeniósł na rzecz osoby trzeciej wierzytelności z tytułu opłat
wynikających z takich umów, a umowy te między stronami nie wygasają, to opłaty
ponoszone przez najemcę lub dzierżawcę na rzecz osoby trzeciej stanowią przychód
wynajmującego lub wydzierżawiającego w dniu zapłaty.
1c. Do przychodów, o których mowa w ust. 1, z tytułu różnic kursowych stosuje
się odpowiednio art. 24c ustawy o podatku dochodowym, z tym że ujemne różnice
kursowe, o których mowa w art. 24c ustawy o podatku dochodowym, zmniejszają
przychody uzyskane w roku podatkowym, w którym powstały te różnice.
1d. Opodatkowaniu ryczałtem od przychodów ewidencjonowanych podlegają
również przychody, o których mowa w art. 20 ust. 1c ustawy o podatku dochodowym.
1e. Jeżeli w okresie rozliczeniowym, w którym podatnik ma obowiązek dokonać
zmniejszenia przychodów na podstawie art. 14 ust. 1m ustawy o podatku
dochodowym, podatnik nie osiągnął przychodów lub osiągnięte przychody są niższe
od kwoty zmniejszenia, podatnik dokonuje zmniejszenia w kolejnych okresach
rozliczeniowych.
1f. Jeżeli korekta, o której mowa w art. 14 ust. 1m ustawy o podatku
dochodowym, następuje po zmianie formy opodatkowania na opodatkowanie na
zasadach:
1) ogólnych albo
2) określonych w art. 30c ustawy o podatku dochodowym, albo
3) określonych w ustawie z dnia 24 sierpnia 2006 r. o podatku tonażowym (Dz. U.
z 2021 r. poz. 985), albo
4) określonych w ustawie z dnia 6 lipca 2016 r. o aktywizacji przemysłu
okrętowego i przemysłów komplementarnych (Dz. U. z 2021 r. poz. 1704)
– zmniejszenia lub zwiększenia przychodów dokonuje się w ostatnim okresie
rozliczeniowym przed zmianą formy opodatkowania.
1g. W przypadku opodatkowania na podstawie ust. 1 przychodów
z pozarolniczej działalności gospodarczej ryczałtem od przychodów
ewidencjonowanych podatnik może wybrać metodę kasową rozliczania przychodów
zgodnie z art. 14c ust. 1 ustawy o podatku dochodowym. W przypadku wyboru
metody kasowej rozliczania przychodów przepisy art. 14c ustawy o podatku
dochodowym stosuje się odpowiednio.
4. Podatnicy opłacają w roku podatkowym ryczałt od przychodów
ewidencjonowanych z działalności wymienionej w ust. 1, jeżeli:
1) w roku poprzedzającym rok podatkowy:
a) uzyskali przychody z tej działalności, prowadzonej wyłącznie samodzielnie,
w wysokości nieprzekraczającej 2 000 000 euro, lub
b) uzyskali przychody wyłącznie z działalności prowadzonej w formie spółki,
a suma przychodów wspólników spółki z tej działalności nie przekroczyła
kwoty 2 000 000 euro;
2) rozpoczną wykonywanie działalności w roku podatkowym i nie korzystają
z opodatkowania w formie karty podatkowej – bez względu na wysokość
przychodów.
4a. Przedsiębiorstwo w spadku opłaca ryczałt od przychodów
ewidencjonowanych w roku podatkowym, w którym zmarł przedsiębiorca, jeżeli
w tym samym roku ryczałt od przychodów ewidencjonowanych opłacał zmarły
przedsiębiorca z działalności wymienionej w ust. 1.
5. Jeżeli podatnik w roku poprzedzającym rok podatkowy prowadził działalność
samodzielnie, a także w formie spółki, opłaca w roku podatkowym ryczałt od
przychodów ewidencjonowanych:
1) odrębnie z działalności wykonywanej samodzielnie i odrębnie z działalności
wykonywanej w formie spółki, gdy spełnia warunki określone w ust. 4 pkt 1,
albo
2) z działalności wykonywanej samodzielnie, gdy spełnia warunek określony
w ust. 4 pkt 1 lit. a, a z działalności wykonywanej w formie spółki – gdy spełnia
warunek określony w ust. 4 pkt 1 lit. b.
6. Ryczałt od przychodów ewidencjonowanych opłacają również podatnicy,
którzy w roku poprzedzającym rok podatkowy prowadzili działalność samodzielnie
lub w formie spółki, z której przychody były opodatkowane wyłącznie w formie karty
podatkowej, lub za część roku były opodatkowane w formie karty podatkowej i za
część roku na ogólnych zasadach, a łączne przychody w roku poprzedzającym rok
podatkowy nie przekroczyły kwoty 2 000 000 euro; w tych przypadkach przychody
opodatkowane w formie karty podatkowej oblicza się wyłącznie na podstawie
wystawionych faktur lub rachunków. Do podatników tych stosuje się odpowiednio
przepisy ust. 4 i 5.
6a. W przypadku przedsiębiorstwa w spadku przepisy ust. 4, 5 i 6 stosuje się,
uwzględniając również przychody z działalności wymienionej w ust. 1 uzyskane
przez zmarłego przedsiębiorcę.
7. W przypadku osiągania przychodów, o których mowa w ust. 1d, w tym
również w ramach wspólnej własności, wspólnego posiadania, wspólnego
użytkowania upraw, hodowli lub chowu lub w ramach wspólnego przedsięwzięcia,
przepisy ust. 4 i 5 stosuje się odpowiednio.
8. W limicie przychodów, o którym mowa w ust. 4, 5 i 6, nie uwzględnia się
kwot, o które podatnik zmniejszył lub zwiększył przychody na podstawie
art. 11 ust. 4, 5, 8 i 9 albo zmniejszył lub zwiększył podstawę obliczenia podatku
na podstawie art. 26i ustawy o podatku dochodowym.