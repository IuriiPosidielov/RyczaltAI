1. Podatnicy oraz spółki, których wspólnicy są opodatkowani w formie
ryczałtu od przychodów ewidencjonowanych, są obowiązani posiadać i
przechowywać dowody zakupu towarów, prowadzić wykaz środków trwałych oraz
wartości niematerialnych i prawnych oraz, odrębnie za każdy rok podatkowy,
ewidencję przychodów, zwaną dalej „ewidencją”, z zastrzeżeniem ust. 3.
1a. Podatnicy będący przedsiębiorcami żeglugowymi w rozumieniu ustawy
z dnia 24 sierpnia 2006 r. o podatku tonażowym oraz podatnicy będący
przedsiębiorcami okrętowymi w rozumieniu ustawy z dnia 6 lipca 2016 r.
o aktywizacji przemysłu okrętowego i przemysłów komplementarnych prowadzący
działalność opodatkowaną odpowiednio podatkiem tonażowym albo zryczałtowanym
podatkiem od wartości sprzedanej produkcji oraz inną działalność opodatkowaną
ryczałtem od przychodów ewidencjonowanych są obowiązani w ewidencji
wyodrębnić przychody podlegające opodatkowaniu odpowiednio podatkiem
tonażowym albo zryczałtowanym podatkiem od wartości sprzedanej produkcji
i ryczałtem od przychodów ewidencjonowanych.
2. Obowiązek prowadzenia ewidencji powstaje od dnia, od którego ma
zastosowanie opodatkowanie w formie ryczałtu od przychodów ewidencjonowanych.
3. Obowiązek prowadzenia ewidencji nie dotyczy podatników osiągających
przychody, o których mowa w art. 6 ust. 1a lub 1d.
4. Ewidencję oraz dowody, na podstawie których są dokonywane wpisy do
ewidencji, a także dowody zakupu, o których mowa w ust. 1, należy przechowywać
w miejscu wykonywania działalności lub, jeżeli działalność jest prowadzona w formie
spółki, w miejscu wskazanym przez podatnika lub podatników – jako ich siedziba,
albo w biurze rachunkowym, któremu zostało powierzone prowadzenie ewidencji.
8. Podatnicy osiągający przychody, o których mowa w art. 6 ust. 1d, są
obowiązani prowadzić odrębnie za każdy rok podatkowy ewidencję sprzedaży
produktów roślinnych i zwierzęcych zawierającą co najmniej: numer kolejnego wpisu,
datę uzyskania przychodu, kwotę przychodu, przychód narastająco od początku roku
oraz ilość i rodzaj przetworzonych produktów. Dzienne przychody są
ewidencjonowane w dniu sprzedaży.
9. Ewidencję sprzedaży, o której mowa w ust. 8, należy posiadać w miejscu
sprzedaży przetworzonych produktów roślinnych i zwierzęcych.
10. W przypadku prowadzenia przez zmarłego przedsiębiorcę wykazu środków
trwałych oraz wartości niematerialnych i prawnych, o którym mowa w ust. 1,
przedsiębiorstwo w spadku kontynuuje prowadzenie tego wykazu.
11. Przedsiębiorstwo w spadku jest obowiązane w prowadzonej ewidencji
dokonać zapisów dotyczących zdarzeń gospodarczych zaistniałych od otwarcia
spadku do dnia dokonania zgłoszenia, o którym mowa w art. 12 ust. 1c ustawy z dnia
13 października 1995 r. o zasadach ewidencji i identyfikacji podatników i płatników,
a jeżeli zgłoszenia nie dokonano – do dnia ustanowienia zarządu sukcesyjnego.
11a. Podatnicy są obowiązani prowadzić ewidencję faktur dokumentujących
przychody rozliczane metodą kasową, o której mowa w art. 14c ustawy o podatku
dochodowym. Ewidencja ta zawiera datę wystawienia faktury, numer faktury, kwotę
należności wynikającą z faktury oraz datę uregulowania należności.
11b. Przedsiębiorstwo w spadku kontynuuje po zmarłym przedsiębiorcy
prowadzenie ewidencji faktur, o której mowa w ust. 11a.
12. Podmioty, o których mowa w ust. 1, prowadzące ewidencję lub wykaz
środków trwałych oraz wartości niematerialnych i prawnych są obowiązane prowadzić tę ewidencję i wykaz przy użyciu programów komputerowych 
przesyłać właściwemu naczelnikowi urzędu skarbowego tę ewidencję i wykaz po
zakończeniu roku podatkowego w terminie do dnia upływu terminu złożenia
zeznania, o którym mowa w art. 21 ust. 2 pkt 2, za pomocą środków komunikacji
elektronicznej, w postaci elektronicznej odpowiadającej strukturze logicznej, 
dotyczących przesyłania ksiąg podatkowych lub ich części określonych w
przepisach wydanych na podstawie art. 193a § 3 ustawy – Ordynacja podatkowa.
13. W przypadku spółki niebędącej osobą prawną ewidencja lub wykaz
środków trwałych oraz wartości niematerialnych i prawnych są przesyłane
naczelnikowi urzędu skarbowego właściwemu według miejsca prowadzenia
działalności, a w przypadku prowadzenia działalności w więcej niż jednym
miejscu – naczelnikowi urzędu skarbowego właściwemu według miejsca siedziby.
W przypadku gdy nie jest możliwe ustalenie właściwości naczelnika urzędu
skarbowego na podstawie zdania pierwszego, właściwość tę ustala się według
miejsca zamieszkania jednego ze wspólników.
14. Minister właściwy do spraw finansów publicznych może określić, w
drodze rozporządzenia:
1) zakres dodatkowych danych, o które należy uzupełnić prowadzoną
ewidencję i wykaz środków trwałych oraz wartości niematerialnych i
prawnych podlegające przekazaniu na podstawie ust. 12, oraz sposób ich
wykazywania w tej ewidencji i tym wykazie,
2) grupy podmiotów zwolnionych z obowiązku prowadzenia ewidencji
i wykazu środków trwałych oraz wartości niematerialnych i prawnych przy
użyciu programów komputerowych lub przesyłania ewidencji lub tego
wykazu na podstawie ust. 12
– uwzględniając konieczność zapewnienia prawidłowości rozliczeń podatników
oraz kontroli obowiązków podatników przez organ podatkowy, identyfikowania
obszarów, w których występują nadużycia w podatku lub narażonych na te
nadużycia, oraz możliwości techniczno-organizacyjne prowadzenia przez
podatników ewidencji i wykazu środków trwałych oraz wartości niematerialnych
i prawnych.