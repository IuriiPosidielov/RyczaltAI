1. W razie utraty warunków do opodatkowania ryczałtem od
przychodów ewidencjonowanych podatnik jest obowiązany, poczynając od dnia,
w którym nastąpiła utrata tych warunków, zaprowadzić właściwe księgi – chyba, że
jest zwolniony z tego obowiązku – i opłacać podatek dochodowy na ogólnych
zasadach.
2. W stosunku do podatników, o których mowa w ust. 1, podlegających za część
roku opodatkowaniu na ogólnych zasadach, za podstawę do określenia podatku
dochodowego przyjmuje się dochód osiągnięty po utracie warunków do
opodatkowania w formie ryczałtu od przychodów ewidencjonowanych.
3. Za utratę warunków do opodatkowania ryczałtem od przychodów
ewidencjonowanych, o której mowa w ust. 1, uważa się również niespełnienie, w
trakcie roku podatkowego, warunków określonych w art. 20 ust. 1c ustawy o podatku
dochodowym. W przypadku gdy podatnik prowadzi równocześnie pozarolniczą
działalność gospodarczą samodzielnie, utrata warunków dotyczy również przychodów
osiąganych z działalności gospodarczej prowadzonej samodzielnie.