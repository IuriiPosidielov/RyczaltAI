1. W przypadku stwierdzenia przez organ podatkowy, że złożone
zeznanie zawiera błędy lub oczywiste omyłki powstałe z winy organu podatkowego,
organ podatkowy koryguje zeznanie, dokonując stosownych poprawek lub
uzupełnień. Przepisy art. 274 § 2–4 i 6 ustawy – Ordynacja podatkowa stosuje się
odpowiednio.
2. Od zaległości związanych z korektą zeznania, o której mowa w ust. 1, nie
nalicza się odsetek za zwłokę za okres od dnia następującego po upływie terminu
płatności podatku do dnia upływu terminu do wniesienia sprzeciwu, o którym mowa
w art. 274 § 3 ustawy – Ordynacja podatkowa.
3. W przypadku gdy przed dokonaniem korekty zeznania przez organ podatkowy
podatnik skoryguje zeznanie w zakresie, o którym mowa w ust. 1, od zaległości
związanych z korektą zeznania nie nalicza się odsetek za zwłokę za okres od dnia
następującego po upływie terminu płatności podatku do dnia złożenia korekty.