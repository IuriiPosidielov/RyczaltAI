1. Z dniem 15 lutego roku następującego po roku podatkowym organ
podatkowy udostępnia podatnikowi, z wyjątkiem podatnika będącego
przedsiębiorstwem w spadku, za pośrednictwem konta w e-Urzędzie Skarbowym
zeznanie, o którym mowa w art. 21 ust. 2 pkt 2, uwzględniając w nim dane będące
w posiadaniu Szefa Krajowej Administracji Skarbowej, w tym dane o wpłaconym
w trakcie roku podatkowego przez podatnika ryczałcie.
2. Akceptacja przez podatnika udostępnionego zeznania przed upływem terminu
określonego na jego złożenie bez wprowadzenia albo po wprowadzeniu w nim zmian
oznacza złożenie zeznania w dniu dokonania akceptacji.
2a. Akceptacja przez podatnika zmian wprowadzonych do złożonego zeznania
oznacza złożenie korekty zeznania w dniu dokonania tej akceptacji.
3. Podatnik składa zeznanie na zasadach określonych w art. 21, jeżeli nie dokona
akceptacji udostępnionego zeznania przed upływem terminu określonego na jego
złożenie albo je odrzuci przed tym terminem.
4. Akceptacji i odrzucenia udostępnionego zeznania oraz akceptacji zmian
wprowadzonych do złożonego zeznania podatnik dokonuje za pośrednictwem konta
w e-Urzędzie Skarbowym.