1. Jeżeli do dnia 20 stycznia roku podatkowego podatnik nie zgłosił
likwidacji działalności gospodarczej, nie złożył oświadczenia o wyborze
opodatkowania w formie ryczałtu od przychodów ewidencjonowanych albo
oświadczenia o wyborze opodatkowania dochodów z pozarolniczej działalności
gospodarczej na zasadach określonych w art. 30c ustawy o podatku dochodowym albo
nie zawiadomił na piśmie właściwego naczelnika urzędu skarbowego o rezygnacji z
tej formy opodatkowania, uważa się, że prowadzi nadal działalność opodatkowaną w
tej formie; zawiadomienie to podatnik może złożyć na podstawie przepisów ustawy
o CEIDG.
3. Właściwy miejscowo w sprawie podatku dochodowego opłacanego w formie
karty podatkowej jest naczelnik urzędu skarbowego według miejsca położenia
zorganizowanego zakładu, wskazanego w zgłoszeniu do ewidencji działalności gos-
podarczej, a w razie niedopełnienia zgłoszenia działalności do ewidencji lub gdy
działalność jest wykonywana bez posiadania zorganizowanego zakładu – według
miejsca zamieszkania podatnika lub siedziby spółki, a jeżeli nie można ustalić
siedziby spółki – według miejsca zamieszkania jednego ze wspólników.
4. Jeżeli działalność jest prowadzona w kilku zorganizowanych zakładach na
terenie objętym właściwością miejscową kilku naczelników urzędów skarbowych
właściwość ustala się według miejsca wskazanego przez podatnika jako siedzibę
działalności.
5. Dla ustalenia właściwości miejscowej naczelnika urzędu skarbowego
w sprawie podatku dochodowego opłacanego w formie karty podatkowej
przedsiębiorstwa w spadku przepisy ust. 3 i 4 stosuje się odpowiednio.