1. Naczelnik urzędu skarbowego, uwzględniając wniosek
o zastosowanie karty podatkowej, wydaje decyzję ustalającą wysokość podatku
dochodowego w formie karty podatkowej, odrębnie na każdy rok podatkowy. Jeżeli
działalność jest prowadzona w formie spółki, w decyzji tej wymienia się wszystkich
jej wspólników.
2. Jeżeli naczelnik urzędu skarbowego stwierdzi brak warunków do
zastosowania opodatkowania w formie karty podatkowej, wydaje decyzję odmowną.
W tym przypadku podatnik jest obowiązany płacić:
1) ryczałt od przychodów ewidencjonowanych, jeżeli spełnia warunki określone
w rozdziale 2, albo
2) podatek dochodowy na ogólnych zasadach.
3. Podatnicy, o których mowa w ust. 2, korzystający dotychczas ze zwolnienia
od obowiązku prowadzenia ksiąg albo ewidencji, o której mowa w art. 15 ust. 1, są
obowiązani do założenia i prowadzenia właściwych ksiąg albo ewidencji, poczynając
od pierwszego dnia miesiąca następującego po miesiącu, w którym została doręczona
decyzja odmawiająca im zastosowania opodatkowania w formie karty podatkowej.