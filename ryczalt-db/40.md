1. W przypadku, gdy podatnik:
1) podał we wniosku o zastosowanie opodatkowania w formie karty podatkowej
dane niezgodne ze stanem faktycznym, powodujące nieuzasadnione
zastosowanie opodatkowania w formie karty podatkowej bądź ustalenie
wysokości podatku dochodowego w formie karty podatkowej w kwocie niższej
od należnej, lub
3) nie zawiadomi naczelnika urzędu skarbowego w terminie, o którym mowa
w art. 36 ust. 7, o zmianach powodujących utratę warunków do opodatkowania
w formie karty podatkowej albo mających wpływ na podwyższenie wysokości
podatku dochodowego w formie karty podatkowej, bądź w zawiadomieniu poda
dane w tym zakresie niezgodne ze stanem faktycznym, lub
4) w rachunku lub fakturze stwierdzających sprzedaż wyrobu, towaru lub
wykonanie usługi poda dane istotnie niezgodne ze stanem faktycznym
– naczelnik urzędu skarbowego stwierdza wygaśnięcie decyzji, o której mowa
w art. 30 ust. 1.
2. W przypadkach określonych w ust. 1:
1) podatnicy są obowiązani płacić podatek dochodowy na ogólnych zasadach za
cały rok podatkowy;
2) obowiązek założenia właściwych ksiąg powstaje od pierwszego dnia miesiąca
następującego po miesiącu, w którym została doręczona decyzja stwierdzająca
wygaśnięcie decyzji ustalającej wysokość podatku dochodowego w formie karty
podatkowej.