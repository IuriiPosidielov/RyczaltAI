1. Stawki karty podatkowej:
1) określone w części I tabeli obniża się o 20 % dla podatników, którzy ukończyli
do dnia 1 stycznia roku podatkowego 60 lat życia lub są osobami, w stosunku do
których, na podstawie odrębnych przepisów, orzeczono co najmniej lekki stopień
niepełnosprawności, jeżeli przy prowadzeniu działalności określonej w art. 23
ust. 1 pkt 1, z wyjątkiem prowadzenia parkingów, nie zatrudniają pracowników,
w tym również osób określonych w art. 25 ust. 6 pkt 2 lit. a, nie licząc małżonka;
2) określone w części V tabeli obniża się o 20 % dla podatników, którzy ukończyli
do dnia 1 stycznia roku podatkowego 60 lat życia lub są osobami, w stosunku do
których, na podstawie odrębnych przepisów, orzeczono co najmniej
umiarkowany lub lekki stopień niepełnosprawności, jeżeli przy prowadzeniu
działalności w zakresie usług transportowych nie zatrudniają pracowników
i członków rodziny;
3) określone w części I tabeli obniża się dla podatników, którzy zatrudniają
pracowników będących osobami, w stosunku do których, na podstawie
odrębnych przepisów, orzeczono co najmniej lekki stopień niepełnosprawności,
o 10 % na każdą osobę; obniżka stawki nie dotyczy osób wymienionych w art. 25
ust. 6 pkt 2 lit. d.
2. Na wniosek podatnika naczelnik urzędu skarbowego może dodatkowo obniżyć
stawkę karty podatkowej określoną w części I tabeli w przypadkach szczególnie
uzasadnionych – w stosunku do podatników, o których mowa w ust. 1.
3. Na wniosek podatnika naczelnik urzędu skarbowego może obniżyć stawkę
karty podatkowej określoną w części I tabeli, jeżeli rozmiar działalności podatnika,
przy zatrudnieniu nieprzekraczającym jednego pracownika, wskazuje na to, że
określona w tabeli stawka byłaby oczywiście za wysoka.
4. W przypadku gdy podatnik prowadzi działalność wymienioną w art. 23 ust. 1
pkt 2–5 i pkt 8–11 oraz w art. 23 ust. 1a w rozmiarach wskazujących na to, że
określone w częściach II–V i VIII–XII tabeli stawki byłyby oczywiście
nieodpowiednie, stawki te mogą być na wniosek podatnika lub z urzędu obniżone lub
podwyższone, jednak nie więcej niż o 50 %.
5. Podatnikom, którzy przy równoczesnym zatrudnieniu na podstawie umowy
o pracę w pełnym wymiarze czasu pracy wykonują usługi i nie zatrudniają
pracowników oraz osób, o których mowa w art. 25 ust. 6, stawki karty podatkowej
określone w części I tabeli obniża się o 80 %; podatnicy ci nie mogą równocześnie
korzystać z obniżek przewidzianych w ust. 1–4.
6. W przypadkach określonych w art. 25 ust. 5 obniżkę stawki, o której mowa
w ust. 1 pkt 1 i w ust. 5, stosuje się, jeżeli wszyscy wspólnicy spełniają warunki
uprawniające do tej obniżki.
7. Przepisy ust. 1 i 4 stosuje się odpowiednio do podatników, którzy przed dniem
1 września 1997 r. uzyskali orzeczenia o zakwalifikowaniu do jednej z trzech grup
inwalidzkich przez organy działające na podstawie przepisów o zaopatrzeniu
emerytalnym i o ubezpieczeniu społecznym.