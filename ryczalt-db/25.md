1. Podatnicy prowadzący działalność, o której mowa w art. 23,
podlegają opodatkowaniu w formie karty podatkowej, jeżeli:
1) kontynuują stosowanie opodatkowania w tej formie po dniu 31 grudnia 2021 r.
oraz nie zrezygnowali z opodatkowania w tej formie po dniu 31 grudnia 2021 r.
i nie utracili prawa do opodatkowania w tej formie po tym dniu;
3) przy prowadzeniu działalności nie korzystają z usług osób niezatrudnionych
przez siebie na podstawie umowy o pracę oraz z usług innych przedsiębiorstw
i zakładów, chyba że chodzi o usługi specjalistyczne;
4) nie prowadzą, poza jednym z rodzajów działalności wymienionej w art. 23, innej
pozarolniczej działalności gospodarczej;
5) małżonek podatnika nie prowadzi działalności w tym samym zakresie, z której
przychody (dochody) podlegają odrębnemu opodatkowaniu podatkiem
dochodowym na ogólnych zasadach, na zasadach określonych w art. 30c ustawy
o podatku dochodowym lub ryczałtem od przychodów ewidencjonowanych;
6) nie wytwarzają wyrobów opodatkowanych, na podstawie odrębnych przepisów,
podatkiem akcyzowym;
7) pozarolnicza działalność gospodarcza zgłoszona we wniosku o zastosowanie
opodatkowania w formie karty podatkowej nie jest prowadzona poza terytorium
Rzeczypospolitej Polskiej.
2. Nie wyłącza opodatkowania w formie karty podatkowej:
1) prowadzenie przez podatnika działalności w zakresie wytwarzania energii
elektrycznej, w elektrowniach wodnych i wiatrowych, o mocy oddawanej do
5000 kilowatów, oraz wytwarzanie biogazu
– z których przychody (dochody) podlegają odrębnemu opodatkowaniu podatkiem
dochodowym na ogólnych zasadach.
3. Za usługi specjalistyczne w rozumieniu ust. 1 pkt 3 uważa się czynności
i prace wchodzące w inny niż zgłoszony zakres działalności, niezbędne do
całkowitego wykonania wyrobu lub świadczonej usługi, w tym również czynności
i prace towarzyszące, o których mowa w załączniku nr 4.
4. Jeżeli podatnik we wniosku o zastosowanie opodatkowania w formie karty
podatkowej zgłosił prowadzenie działalności, określonej w art. 23 ust. 1 pkt 1, 2 i 4
oraz w ust. 1a, w różnym zakresie lub prowadzi działalność w odrębnych zakładach,
łączne zatrudnienie nie może przekroczyć stanu zatrudnienia określonego dla zakresu
działalności, dla którego przewidziano najwyższy stan zatrudnienia.
5. Podatnicy prowadzący działalność określoną w art. 23 ust. 1 pkt 1–6 mogą
być opodatkowani w formie karty podatkowej również wtedy, gdy działalność ta jest
prowadzona w formie spółki cywilnej, pod warunkiem że łączna liczba wspólników
oraz zatrudnionych pracowników nie przekracza stanu zatrudnienia określonego
w tabeli.
6. Przy ocenie warunków uzasadniających opodatkowanie w formie karty
podatkowej i ustalaniu wysokości podatku dochodowego w odniesieniu do
podatników, o których mowa w art. 23 ust. 1 pkt 1, do liczby pracowników:
1) wlicza się również osoby zatrudnione na podstawie umowy o pracę nakładczą
oraz członków rodziny mających inne niż podatnik miejsce pobytu stałego lub
czasowego;
2) nie wlicza się:
a) członków rodziny pozostających we wspólnym gospodarstwie domowym
z podatnikiem, a w razie gdy działalność prowadzona jest przez
wspólników – tylko członków rodziny jednego ze wspólników,
b) osób zatrudnionych w celu nauki zawodu lub przyuczenia do wykonywania
określonej pracy, zgodnie z odrębnymi przepisami o nauce zawodu lub
przyuczaniu do wykonywania określonej pracy – w okresie nauki zawodu
lub przyuczania oraz nie więcej niż trzech osób zatrudnionych w okresie
pierwszych dwunastu miesięcy po złożeniu przez nie egzaminu; na równi
z osobami zatrudnionymi w celu nauki zawodu lub przyuczenia do
wykonywania określonej pracy traktuje się uczniów szkół średnich oraz
studentów, zatrudnionych w okresie wakacji letnich i zimowych,
d) pracowników zatrudnionych wyłącznie przy sprzedaży wyrobów,
przyjmowaniu zleceń na usługi, utrzymywaniu czystości w zakładzie,
prowadzeniu kasy i księgowości, kierowców i konwojentów – pod
warunkiem, że podatnik określił na piśmie zakres czynności tych
pracowników,
e) osób, na których rachunek jest prowadzona działalność po śmierci
podatnika, jeżeli osoby te nie biorą udziału w prowadzeniu działalności,
f) nie więcej niż czterech bezrobotnych absolwentów skierowanych, na
podstawie odrębnych przepisów, przez właściwy urząd pracy do odbywania
stażu u pracodawcy przez okres nieprzekraczający dwunastu miesięcy,
g) łącznie nie więcej niż trzech zatrudnionych bezrobotnych –
zarejestrowanych w urzędzie pracy, przy czym okres zarejestrowania
w urzędzie pracy bezrobotnego musi trwać co najmniej 6 miesięcy
w okresie bezpośrednio poprzedzającym jego zatrudnienie.
7. Przy ocenie warunków uzasadniających opodatkowanie w formie karty
podatkowej i ustalaniu wysokości stawek podatku w odniesieniu do podatników,
o których mowa w art. 23 ust. 1 pkt 2–6 i 11, do liczby pracowników nie wlicza się
małżonka, z zastrzeżeniem pkt 2 objaśnień do części V tabeli oraz pkt 1 objaśnień do
części XI tabeli, i niepełnoletnich członków rodziny pozostających we wspólnym
gospodarstwie domowym z podatnikiem. W razie prowadzenia działalności przez
wspólników – do liczby pracowników nie wlicza się małżonka i niepełnoletnich
członków rodziny tylko jednego wspólnika. Przy prowadzeniu działalności usługowej
w zakresie handlu detalicznego i gastronomii – do liczby pracowników nie wlicza się
ponadto osób zatrudnionych w celu praktycznej nauki zawodu, zgodnie z odrębnymi
przepisami o nauce zawodu, oraz pracowników zatrudnionych wyłącznie do
utrzymywania czystości w zakładzie, pod warunkiem że podatnik określił na piśmie
zakres czynności tych pracowników.
8. W przypadku powołania osób, o których mowa w ust. 6 pkt 2 lit. b, do odbycia
zasadniczej służby wojskowej w okresie pierwszych dwunastu miesięcy po złożeniu
przez nie egzaminu, okres niewliczania ich do stanu zatrudnienia przedłuża się o czas
trwania służby, jeżeli podatnik zawiadomi na piśmie o tym fakcie naczelnika urzędu
skarbowego w terminie siedmiu dni od dnia powołania do służby.
9. Przy ocenie warunków uzasadniających opodatkowanie w formie karty
podatkowej i ustalaniu wysokości stawek podatku w odniesieniu do przedsiębiorstwa
w spadku uwzględnia się małżonka i członków rodziny zmarłego przedsiębiorcy.
Miejsce pobytu członka rodziny oraz pozostawanie we wspólnym gospodarstwie
ocenia się na dzień otwarcia spadku.