1. Osoby fizyczne oraz przedsiębiorstwa w spadku osiągające przychody
z pozarolniczej działalności gospodarczej mogą opłacać zryczałtowany podatek
dochodowy w formie:
1) ryczałtu od przychodów ewidencjonowanych;
2) karty podatkowej.
1a. Osoby fizyczne osiągające przychody, o których mowa w art. 10 ust. 1 pkt 6
ustawy o podatku dochodowym, opłacają ryczałt od przychodów
ewidencjonowanych.
1b. Osoby fizyczne osiągające przychody ze sprzedaży, o której mowa w art. 20
ust. 1c ustawy o podatku dochodowym, mogą opłacać ryczałt od przychodów
ewidencjonowanych.
2. Osoby duchowne, prawnie uznanych wyznań, opłacają zryczałtowany podatek
dochodowy od przychodów osób duchownych.
3. Wpływy z podatku dochodowego opłacanego w formie ryczałtu od
przychodów ewidencjonowanych oraz zryczałtowanego podatku dochodowego od
przychodów osób duchownych stanowią dochód budżetu państwa.
4. Wpływy z karty podatkowej stanowią dochody gmin.