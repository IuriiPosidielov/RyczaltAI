W razie zawiadomienia o zmianach, o których mowa w art. 36 ust. 1
pkt 1 lit. b i ust. 3, zmiana wysokości podatku w formie karty podatkowej następuje
poczynając od miesiąca, w którym zaszły okoliczności powodujące zmianę.
Należność za ten miesiąc pobiera się w wysokości 1/30 dotychczasowej miesięcznej
należności za każdy dzień części miesiąca przed dniem, w którym nastąpiła zmiana,
zwiększonej lub zmniejszonej o 1/30 nowej miesięcznej należności za każdy dzień
pozostałej części tego miesiąca.