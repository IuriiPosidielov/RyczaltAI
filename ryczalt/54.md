1. Stawki określone w załączniku nr 3, 5 i 6 do ustawy oraz kwota,
o której mowa w objaśnieniach do załącznika nr 3 do ustawy część I pkt 4, będą
corocznie, poczynając od roku podatkowego 2004, podwyższane w stopniu
odpowiadającym wskaźnikowi wzrostu cen towarów i usług konsumpcyjnych
w okresie pierwszych trzech kwartałów roku poprzedzającego rok podatkowy
w stosunku do tego samego okresu roku ubiegłego, ogłaszanemu przez Prezesa
Głównego Urzędu Statystycznego w Dzienniku Urzędowym Rzeczypospolitej
Polskiej „Monitor Polski”.
2. Przy obliczaniu kwot i stawek w sposób określony w ust. 1, z zastrzeżeniem
ust. 3, pomija się końcówki wyrażone w groszach.
3. Przy obliczaniu stawek określonych w części I tabeli w zakresie usług
parkingowych, części VI oraz częściach VIII–XI tabeli stawki zaokrągla się do
pełnych dziesiątek groszy w ten sposób, że kwoty wynoszące:
1) mniej niż 5 groszy pomija się;
2) 5 i więcej groszy podwyższa się do pełnych dziesiątek groszy.