1. Podatnicy prowadzący działalność opodatkowaną w formie karty
podatkowej są zwolnieni od obowiązku prowadzenia ksiąg, składania zeznań
podatkowych oraz wpłacania zaliczek na podatek dochodowy. Podatnicy ci są jednak
obowiązani wydawać na żądanie klienta rachunki i faktury, o których mowa
w odrębnych przepisach, stwierdzające sprzedaż wyrobu, towaru lub wykonanie
usługi, oraz przechowywać w kolejności numerów kopie tych rachunków i faktur
w okresie pięciu lat podatkowych, licząc od końca roku, w którym wystawiono
rachunek lub fakturę.
3. Podatnicy, którzy w roku poprzedzającym rok podatkowy opłacali podatek
dochodowy w formie karty podatkowej, są obowiązani, do dnia otrzymania decyzji
ustalającej wysokość tego podatku, opłacać podatek dochodowy w formie karty
podatkowej, w wysokości stawki określonej w decyzji ustalającej jej wysokość na rok
poprzedni. Kwoty podatku dochodowego zapłacone w okresie przed doręczeniem
decyzji ustalającej opodatkowanie w formie karty podatkowej zalicza się na poczet
podatku wynikającego z tej decyzji.
4. W roku podatkowym, w którym zmarł przedsiębiorca, przedsiębiorstwo
w spadku opłaca podatek dochodowy w formie karty podatkowej, w wysokości
określonej w decyzji ustalającej jego wysokość na ten rok wydanej na wniosek
zmarłego przedsiębiorcy lub jego wspólnika, w części przypadającej na okres od dnia
następującego po dniu otwarcia spadku do końca tego roku podatkowego, jeżeli nie
zaszły zmiany określone w art. 36 ust. 1 w stosunku do stanu faktycznego podanego
przez zmarłego przedsiębiorcę. Przedsiębiorstwo w spadku opłaca podatek w formie
karty podatkowej za okres od dnia następującego po dniu otwarcia spadku do końca
tego roku podatkowego w wysokości 1/30 miesięcznej należności za każdy dzień.
5. Jeżeli w okresie, o którym mowa w ust. 4 zdanie drugie, zaszły zmiany
określone w art. 36 ust. 1 w stosunku do stanu faktycznego podanego przez zmarłego
przedsiębiorcę, przedsiębiorstwo w spadku opłaca podatek dochodowy na ogólnych
zasadach. Przepis art. 39 ust. 2 stosuje się odpowiednio.
7. Jeżeli w kolejnym roku podatkowym do dnia 20 stycznia przedsiębiorstwo
w spadku opłacające podatek dochodowy na zasadach określonych w ust. 4 nie
dokona wyboru innej formy opodatkowania, uważa się, że prowadzi nadal działalność
opodatkowaną w formie karty podatkowej. W tym przypadku naczelnik urzędu
skarbowego wydaje decyzję ustalającą wysokość podatku dochodowego w formie
karty podatkowej, uwzględniając stan faktyczny podany przez zmarłego
przedsiębiorcę. W przypadku zajścia zmian określonych w art. 36 ust. 1 w stosunku
do stanu faktycznego podanego przez zmarłego przedsiębiorcę przedsiębiorstwo
w spadku zawiadamia o nich naczelnika urzędu skarbowego, najpóźniej w terminie
7 dni od dnia powstania okoliczności powodujących zmiany.