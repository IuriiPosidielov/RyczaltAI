1. Podatek dochodowy w formie karty podatkowej, wynikający
z decyzji, o której mowa w art. 30, podatnik obniża o kwotę stanowiącą 19 % składki
na ubezpieczenie zdrowotne zapłaconej w roku podatkowym zgodnie z przepisami
ustawy z dnia 27 sierpnia 2004 r. o świadczeniach opieki zdrowotnej finansowanych
ze środków publicznych z tytułu opodatkowania w formie karty podatkowej. Zasadę
tę stosuje się również do podatników, o których mowa w art. 25 ust. 5. Wysokość
wydatków, o których mowa w zdaniu pierwszym, ustala się na podstawie dokumen-
tów stwierdzających ich poniesienie.
2. Po upływie roku podatkowego, w terminie do końca lutego, podatnik jest
obowiązany złożyć w urzędzie skarbowym roczną deklarację, według ustalonego
wzoru, o wysokości składki na ubezpieczenie zdrowotne, o której mowa w ust. 1.
3. Podatnicy płacą podatek dochodowy w formie karty podatkowej,
pomniejszony o składkę na ubezpieczenie zdrowotne, o której mowa w ust. 1, bez
wezwania w terminie do 7. dnia każdego miesiąca za miesiąc ubiegły, a za grudzień –
w terminie do dnia 28 grudnia roku podatkowego, na rachunek urzędu skarbowego.
4. W przypadku, o którym mowa w art. 24 ust. 4, jeżeli dokonanie zgłoszenia,
o którym mowa w art. 12 ust. 1c ustawy z dnia 13 października 1995 r. o zasadach
ewidencji i identyfikacji podatników i płatników, a w przypadku niedokonania
zgłoszenia – ustanowienie zarządu sukcesyjnego, nastąpiło po terminie płatności
podatku w formie karty podatkowej, podatek ten płatny jest w terminie do 7. dnia
miesiąca przypadającego po miesiącu, w którym dokonano zgłoszenia albo
ustanowiono zarząd sukcesyjny.