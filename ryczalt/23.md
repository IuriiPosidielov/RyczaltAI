1. Zryczałtowany podatek dochodowy w formie karty podatkowej mogą
płacić podatnicy prowadzący działalność:
1) usługową lub wytwórczo-usługową, określoną w części I tabeli stanowiącej
załącznik nr 3 do ustawy, zwanej dalej „tabelą”, w zakresie wymienionym
w załączniku nr 4 do ustawy – przy zatrudnieniu nieprzekraczającym stanu
określonego w tabeli;
2) usługową w zakresie handlu detalicznego żywnością, napojami, wyrobami
tytoniowymi oraz kwiatami, z wyjątkiem napojów o zawartości alkoholu
powyżej 1,5 % – w warunkach określonych w części II tabeli;
3) usługową w zakresie handlu detalicznego artykułami nieżywnościowymi –
w warunkach określonych w części III tabeli, z wyjątkiem handlu paliwami
silnikowymi, środkami transportu samochodowego, częściami i akcesoriami do
pojazdów mechanicznych, ciągnikami rolniczymi i motocyklami oraz
z wyjątkiem handlu artykułami nieżywnościowymi objętego koncesjonowaniem;
4) gastronomiczną – jeżeli nie jest prowadzona sprzedaż napojów o zawartości
alkoholu powyżej 1,5 % – w warunkach określonych w części IV tabeli;
5) w zakresie usług transportowych wykonywanych przy użyciu jednego pojazdu –
w warunkach określonych w części V tabeli;
6) w zakresie usług rozrywkowych – w warunkach określonych w części VI tabeli;
7) w zakresie sprzedaży posiłków domowych w mieszkaniach, jeżeli nie jest
prowadzona sprzedaż napojów o zawartości alkoholu powyżej 1,5 % –
w warunkach określonych w części VII tabeli;
8) polegającą na świadczeniu usług w zakresie ochrony zdrowia ludzkiego –
w warunkach określonych w części VIII tabeli;
9) polegającą na świadczeniu przez lekarzy weterynarii usług weterynaryjnych,
w tym również sprzedaż preparatów weterynaryjnych (PKWiU ex 21.10.51.0, ex
21.20.13.0, ex 21.20.21.0 oraz ex 21.20.23.0), w związku ze świadczonymi
usługami – w warunkach określonych w części IX tabeli;
10) w zakresie opieki domowej nad dziećmi i osobami chorymi – w warunkach
określonych w części X tabeli;
11) w zakresie usług edukacyjnych, polegającą na udzielaniu lekcji na godziny –
w warunkach określonych w części XI tabeli.
1a. Zryczałtowany podatek w formie karty podatkowej mogą opłacać także – na
zasadach i w warunkach określonych w części XII tabeli – osoby fizyczne, w tym
rolnicy równocześnie prowadzący gospodarstwo rolne, oraz przedsiębiorstwa
w spadku.