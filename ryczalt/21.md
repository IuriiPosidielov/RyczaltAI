1. Podatnicy są obowiązani za każdy miesiąc obliczać ryczałt od
przychodów ewidencjonowanych i wpłacać go na rachunek urzędu skarbowego
w terminie do dnia 20 następnego miesiąca, a za miesiąc grudzień – w terminie do dnia
20 stycznia następnego roku podatkowego.
1a. Podatnicy mogą obliczać ryczałt od przychodów ewidencjonowanych
i wpłacać go na rachunek urzędu skarbowego w terminie do dnia 20 następnego
miesiąca po upływie kwartału, za który ryczałt ma być opłacony, a za ostatni kwartał
roku podatkowego – w terminie do dnia 20 stycznia następnego roku podatkowego.
1aa. Jeżeli zmarły przedsiębiorca w roku podatkowym, w którym zmarł, wpłacał
ryczałt co kwartał, zgodnie z ust. 1a, przedsiębiorstwo w spadku może stosować tę
zasadę wpłacania ryczałtu za ten rok podatkowy.
1b. Zasadę, o której mowa w ust. 1a, mogą stosować wyłącznie podatnicy
rozpoczynający prowadzenie działalności, o których mowa w art. 7, oraz podatnicy,
których otrzymane przychody z działalności prowadzonej samodzielnie albo
przychody spółki – w roku poprzedzającym rok podatkowy – nie przekroczyły kwoty
stanowiącej równowartość 200 000 euro. W limicie przychodów, o którym mowa
w zdaniu pierwszym, nie uwzględnia się kwot, o które podatnik odpowiednio
zmniejszył albo zwiększył przychody na podstawie art. 11 ust. 4, 5, 8 i 9 lub
zmniejszył albo zwiększył podstawę obliczenia podatku na podstawie art. 26i ustawy
o podatku dochodowym.
1ba. W roku podatkowym następującym po roku, w którym zmarł
przedsiębiorca, przepis ust. 1b stosuje się z uwzględnieniem przychodów zmarłego
przedsiębiorcy albo przychodów spółki, w której zmarły przedsiębiorca był
wspólnikiem.
1c. O wyborze kwartalnego sposobu opłacania ryczałtu podatnicy informują w
zeznaniu, o którym mowa w ust. 2 pkt 2, składanym za rok podatkowy, w którym
stosowali kwartalny sposób opłacania ryczałtu.
1d. Podatnik, który na podstawie przepisów dotyczących zawieszenia
wykonywania działalności gospodarczej zawiesił wykonywanie działalności
gospodarczej, jest zwolniony, w zakresie tej działalności, z obowiązków
wynikających z ust. 1 lub 1a za okres objęty zawieszeniem.
1e. Podatnik będący osobą fizyczną, który jest wspólnikiem spółki jawnej, jeżeli
spółka zawiesiła wykonywanie działalności gospodarczej na podstawie przepisów
dotyczących zawieszenia wykonywania działalności gospodarczej, jest zwolniony,
w zakresie tej działalności, z obowiązków wynikających z ust. 1 lub 1a za okres objęty
zawieszeniem.
1f. Podatnicy, o których mowa w ust. 1e, informują o okresie zawieszenia w roku
podatkowym wykonywania działalności gospodarczej na podstawie przepisów
dotyczących zawieszenia wykonywania działalności gospodarczej w zeznaniu, o
którym mowa w ust. 2 pkt 2, składanym za rok podatkowy, w którym działalność ta
była zawieszona.
1g. Ryczałt od przychodów ewidencjonowanych dotyczący okresu zawieszenia,
o którym mowa w ust. 1d i 1e, w danym roku podatkowym, podatnik jest obowiązany
obliczyć i wpłacić na rachunek urzędu skarbowego po wznowieniu wykonywania
działalności gospodarczej, w terminie:
1) do 20 dnia miesiąca następującego po miesiącu, w którym wznowiono
wykonywanie działalności gospodarczej – w przypadku podatników, o których
mowa w ust. 1;
2) do 20 dnia miesiąca następującego po kwartale, w którym wznowiono
wykonywanie działalności gospodarczej – w przypadku podatników, o których
mowa w ust. 1a.
1h. Jeżeli wznowienie wykonywania działalności gospodarczej następuje
w ostatnim miesiącu roku podatkowego, ryczałt od przychodów ewidencjonowanych
dotyczący okresu zawieszenia, o którym mowa w ust. 1d i 1e, w danym roku
podatkowym, podatnik jest obowiązany obliczyć i wpłacić na rachunek urzędu
skarbowego w terminie do dnia 20 stycznia następnego roku podatkowego. W tym
samym terminie ryczałt od przychodów ewidencjonowanych są obowiązani obliczyć
i wpłacić na rachunek urzędu skarbowego podatnicy, o których mowa w ust. 1a, jeżeli
wznowienie wykonywania działalności gospodarczej następuje w ostatnim kwartale
roku podatkowego.
1i. W przypadku gdy wznowienie wykonywania działalności gospodarczej
następuje w roku następującym po roku podatkowym, w którym rozpoczęto
zawieszenie, ryczałt od przychodów ewidencjonowanych:
1) przypadający za okres zawieszenia w roku podatkowym, w którym zawieszenie
rozpoczęto, podatnik jest obowiązany obliczyć i wpłacić w terminie do dnia
20 stycznia następnego roku podatkowego;
2) przypadający za okres zawieszenia w roku podatkowym, w którym wznowiono
wykonywanie działalności gospodarczej, podatnik jest obowiązany obliczyć
i wpłacić na zasadach, o których mowa w ust. 1g i 1h.
1j. W przypadku gdy wznowienie wykonywania działalności gospodarczej
następuje w roku następującym dwa lata po roku podatkowym, w którym rozpoczęto
zawieszenie, ryczałt od przychodów ewidencjonowanych:
1) przypadający za okres zawieszenia w roku podatkowym, w którym zawieszenie
rozpoczęto, podatnik jest obowiązany obliczyć i wpłacić w terminie do dnia
20 stycznia następnego roku podatkowego;
2) przypadający za okres zawieszenia w roku podatkowym następującym po roku,
w którym zawieszenie rozpoczęto, podatnik jest obowiązany obliczyć i wpłacić
w terminie do dnia 20 stycznia następnego roku podatkowego;
3) przypadający za okres zawieszenia w roku podatkowym, w którym wznowiono
wykonywanie działalności gospodarczej, podatnik jest obowiązany obliczyć
i wpłacić na zasadach, o których mowa w ust. 1g i 1h.
1k. Przepisy ust. 1g–1j stosuje się odpowiednio w przypadku, gdy wznowienie
działalności gospodarczej następuje po drugim roku, licząc od końca roku, w którym
zawieszono działalność.