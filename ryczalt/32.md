1. Podatnik może zrzec się zastosowania opodatkowania w formie karty
podatkowej w terminie 14 dni od dnia doręczenia decyzji ustalającej wysokość
podatku dochodowego w formie karty podatkowej.
2. Podatnik, o którym mowa w ust. 1, jest obowiązany od pierwszego dnia
miesiąca następującego po zrzeczeniu zaprowadzić:
1) ewidencję i płacić ryczałt od przychodów ewidencjonowanych, jeżeli spełnia
warunki określone w rozdziale 2, albo
2) właściwe księgi i płacić podatek dochodowy na ogólnych zasadach.
3. Do końca miesiąca, w którym podatnik zrzekł się zastosowania
opodatkowania w formie karty podatkowej, jest obowiązany opłacać podatek
dochodowy na ogólnych zasadach. W tym przypadku podatnik jest obowiązany
wpłacić – w terminie do 20 dnia miesiąca następującego po miesiącu, w którym zrzekł
się opodatkowania w formie karty podatkowej – różnicę pomiędzy kwotą podatku
dochodowego obliczonego na ogólnych zasadach za okres od początku roku do końca
miesiąca, w którym zrzekł się opodatkowania w formie karty podatkowej, a kwotą
podatku dochodowego zapłaconego w formie karty podatkowej, w okresie przed
zrzeczeniem się opodatkowania w tej formie.