Art. 150. W przypadku, o którym mowa w art. 21d ustawy wymienionej
w art. 175, otrzymanie po dniu 30 kwietnia 2004 r. dokumentu potwierdzającego
wywóz towaru poza terytorium kraju upoważnia podatnika do dokonania korekty
podatku należnego od tej sprzedaży, nie później jednak niż przed upływem
6 miesięcy, licząc od końca miesiąca, w którym dokonano sprzedaży w rozumieniu
art. 4 pkt 8 ustawy wymienionej w art. 175.