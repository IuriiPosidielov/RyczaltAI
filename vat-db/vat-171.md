Art. 171. 1. W przypadku umowy komisu, gdy komitent wydał towar
komisantowi przed dniem 1 maja 2004 r. i nie powstał obowiązek podatkowy przed
tym dniem, u komisanta i komitenta obowiązek ten oraz podstawę opodatkowania
określa się do tych transakcji według zasad określonych w ustawie wymienionej
w art. 175.
2. W przypadku umowy komisu, gdy komisant nabył towar lub dokonał
importu towaru przed dniem 1 maja 2004 r. i wydaje ten towar komitentowi po dniu
30 kwietnia 2004 r., ma prawo do rozliczenia podatku naliczonego z tytułu nabycia
tego towaru zgodnie z przepisami ustawy za miesiąc maj, jeżeli podatek ten nie
został rozliczony przed dniem 1 maja 2004 r. przez komitenta.