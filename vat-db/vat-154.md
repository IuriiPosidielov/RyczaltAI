Art. 154. 1. Przepisu art. 86 ust. 7 nie stosuje się do samochodów będących
przedmiotem umowy najmu, dzierżawy, leasingu lub innej umowy o podobnym
charakterze, w stosunku do których przysługiwało podatnikowi, zgodnie z
przepisami o podatku od towarów i usług oraz o podatku akcyzowym,
obowiązującymi przed dniem 1 maja 2004 r., prawo do obniżenia kwoty podatku
należnego o kwotę podatku naliczonego od czynszu (raty) lub innych płatności
wynikających z takiej umowy.
2. Przepis ust. 1 ma zastosowanie:
1) w odniesieniu do umowy zawartej przed dniem wejścia w życie ustawy, bez
uwzględniania zmian tej umowy po wejściu w życie ustawy, oraz
2) pod warunkiem że umowa została zarejestrowana we właściwym urzędzie
skarbowym do dnia 14 maja 2004 r.