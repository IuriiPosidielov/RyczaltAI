Art. 18a. 1. Podatnik, o którym mowa w art. 15 ust. 1, nieposiadający
siedziby działalności gospodarczej lub stałego miejsca prowadzenia działalności
gospodarczej na terytorium państwa członkowskiego, podlegający obowiązkowi
zarejestrowania się jako podatnik VAT czynny, jest obowiązany ustanowić
przedstawiciela podatkowego.
2. Podatnik posiadający siedzibę działalności gospodarczej lub stałe miejsce
prowadzenia działalności gospodarczej na terytorium państwa członkowskiego
innym niż terytorium kraju może ustanowić przedstawiciela podatkowego.
3. Minister właściwy do spraw finansów publicznych może określić, w drodze
rozporządzenia, przypadki, w których nie ma obowiązku ustanawiania
przedstawiciela podatkowego, uwzględniając konieczność zapewnienia
prawidłowego rozliczenia podatku przez podmioty nieposiadające siedziby
działalności gospodarczej lub stałego miejsca prowadzenia działalności
gospodarczej na terytorium państwa członkowskiego.