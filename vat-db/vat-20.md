Art. 20. 1. W wewnątrzwspólnotowej dostawie towarów obowiązek
podatkowy powstaje z chwilą wystawienia faktury przez podatnika, nie później
jednak niż 15. dnia miesiąca następującego po miesiącu, w którym dokonano tej
dostawy, z zastrzeżeniem ust. 4.
1a. W przypadku wewnątrzwspólnotowej dostawy towarów wykonywanej
w sposób ciągły przez okres dłuższy niż miesiąc uważa się ją za dokonaną
z upływem każdego miesiąca do czasu zakończenia dostawy tych towarów.
4. W przypadku, o którym mowa w art. 13 ust. 5, obowiązek podatkowy
powstaje z chwilą ustania okoliczności, o których mowa w art. 13 ust. 4.
3) Zmiana wymienionego rozporządzenia została ogłoszona w Dz. Urz. UE L 87 z 02.04.2016, str. 35.
5. W wewnątrzwspólnotowym nabyciu towarów obowiązek podatkowy
powstaje z chwilą wystawienia faktury przez podatnika podatku od wartości
dodanej, nie później jednak niż 15. dnia miesiąca następującego po miesiącu,
w którym dokonano dostawy towaru będącego przedmiotem
wewnątrzwspólnotowego nabycia, z zastrzeżeniem ust. 8 i 9. Przepis ust. 1a stosuje
się odpowiednio.
8. W przypadku, o którym mowa w art. 12 ust. 2, obowiązek podatkowy
powstaje z chwilą ustania okoliczności, o których mowa w art. 12 ust. 1.
9. W przypadku wewnątrzwspólnotowego nabycia nowych środków
transportu obowiązek podatkowy powstaje z chwilą otrzymania tych towarów, nie
później jednak niż z chwilą wystawienia faktury przez podatnika podatku od
wartości dodanej.