Art. 90a. 1. W przypadku, o którym mowa w art. 86 ust. 7b, gdy w ciągu
120 miesięcy, licząc od miesiąca, w którym nieruchomość stanowiąca część
przedsiębiorstwa podatnika została przez niego oddana do użytkowania, nastąpi
zmiana w stopniu wykorzystania tej nieruchomości do celów działalności
gospodarczej, dokonuje się korekty podatku naliczonego odliczonego przy jej
nabyciu lub wytworzeniu. Korekty, o której mowa w zdaniu pierwszym, dokonuje
się w deklaracji za okres rozliczeniowy, w którym nastąpiła ta zmiana, w kwocie
proporcjonalnej do pozostałego okresu korekty. Jeżeli podatnik wykorzystuje tę
nieruchomość w działalności gospodarczej również do czynności zwolnionych od
podatku bez prawa do odliczeń, korekta powinna uwzględniać proporcję określoną
w art. 90 ust. 3–10a i 10c–10g, zastosowaną przy odliczeniu.
2. W przypadku, o którym mowa w ust. 1, przepisu art. 8 ust. 2 nie stosuje się.