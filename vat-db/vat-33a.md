Art. 33a. 1. Podatnik zarejestrowany jako podatnik VAT czynny może
rozliczyć kwotę podatku należnego z tytułu importu towarów w deklaracji
podatkowej składanej za okres, w którym powstał obowiązek podatkowy z tytułu
importu tych towarów.
2. Przepis ust. 1 stosuje się pod warunkiem:
1) przedstawienia przez podatnika naczelnikowi urzędu celno-skarbowego,
wydanych nie wcześniej niż 6 miesięcy przed dokonaniem importu:
a) zaświadczeń o braku zaległości we wpłatach należnych składek na
ubezpieczenie społeczne oraz we wpłatach poszczególnych podatków
stanowiących dochód budżetu państwa, przekraczających odrębnie
z każdego tytułu, w tym odrębnie w każdym podatku, odpowiednio 3 %
kwoty należnych składek i należnych zobowiązań podatkowych
w poszczególnych podatkach; udział zaległości w kwocie składek lub
podatku ustala się w stosunku do kwoty należnych wpłat za okres
rozliczeniowy, którego dotyczy zaległość,
b) potwierdzenia zarejestrowania podatnika jako podatnika VAT czynnego;
3) dokonywania zgłoszeń celnych przez przedstawiciela bezpośredniego lub
pośredniego w rozumieniu przepisów celnych.
2a. Wymóg przedstawienia przez podatnika dokumentów, o których mowa
w ust. 2 pkt 1, uważa się za spełniony również w przypadku złożenia przez
podatnika oświadczeń o tej samej treści.
2b. Oświadczenia, o których mowa w ust. 2a, składa się pod rygorem
odpowiedzialności karnej za składanie fałszywych zeznań. Składający
oświadczenie jest obowiązany do zawarcia w nim klauzuli następującej treści:
„Jestem świadomy odpowiedzialności karnej za złożenie fałszywego
oświadczenia.”. Klauzula ta zastępuje pouczenie organu o odpowiedzialności
karnej za składanie fałszywych zeznań.
2c. Naczelnikiem urzędu celno-skarbowego, o którym mowa w ust. 2 pkt 1,
jest naczelnik urzędu celno-skarbowego właściwy ze względu na siedzibę lub
miejsce zamieszkania podatnika, a w przypadku podatników nieposiadających
siedziby lub miejsca zamieszkania na terytorium kraju – Naczelnik Dolnośląskiego
Urzędu Celno-Skarbowego we Wrocławiu.
2d. Warunku, o którym mowa w ust. 2 pkt 3, nie stosuje się, jeżeli podatnik
posiada status upoważnionego przedsiębiorcy w rozumieniu art. 38 unijnego
kodeksu celnego lub posiada pozwolenie na stosowanie uproszczenia, o którym
mowa w art. 166 oraz art. 182 unijnego kodeksu celnego.
3. Warunku przedstawienia dokumentów, o których mowa w ust. 2 pkt 1, nie
stosuje się, jeżeli naczelnik urzędu celno--skarbowego posiada złożone przez
podatnika aktualne dokumenty.
5. W przypadku gdy zgłoszenie celne dotyczące towarów, o których mowa w
ust. 1, jest dokonywane przez przedstawiciela pośredniego w rozumieniu przepisów
celnych, uprawnienie, o którym mowa w ust. 1, przysługuje podatnikowi, na rzecz
którego jest składane zgłoszenie celne. Przepisy ust. 2–3 stosuje się odpowiednio.
6a. W przypadku gdy podatnik nie rozliczył w całości lub w części podatku
należnego z tytułu importu towarów na zasadach określonych w ust. 1, może
dokonać korekty deklaracji podatkowej w terminie 4 miesięcy, licząc od miesiąca
następującego po miesiącu, w którym powstał obowiązek podatkowy z tytułu
importu tych towarów.
7. Podatnik, który wybrał rozliczenie podatku należnego z tytułu importu
towarów na zasadach określonych w ust. 1 i nie rozliczył tego podatku w całości
lub w części na tych zasadach w terminie, o którym mowa w ust. 6a, traci prawo do
rozliczania w deklaracji podatkowej podatku należnego z tytułu importu towarów
wykazanego w zgłoszeniu celnym, w odniesieniu do którego nie rozliczył w całości
podatku w deklaracji podatkowej. Podatnik jest obowiązany do zapłaty kwoty
podatku wraz z odsetkami naczelnikowi urzędu skarbowego właściwemu do
poboru kwoty należności celnych przywozowych wynikających z długu celnego.
8. W przypadku gdy zgłoszenie celne dotyczące towarów, o których mowa w
ust. 1, jest dokonywane przez przedstawiciela bezpośredniego lub pośredniego w
rozumieniu przepisów celnych, przepis ust. 7 stosuje się odpowiednio, z tym że
obowiązek zapłaty kwoty podatku wraz z odsetkami ciąży solidarnie na podatniku
oraz na działającym na jego rzecz przedstawicielu.
8a. Obowiązek zapłaty kwoty podatku wraz z odsetkami, o którym mowa w
ust. 8, nie ciąży na przedstawicielu, który działa na rzecz podatnika:
1) o którym mowa w art. 17 ust. 1 pkt 1 i 2, posiadającego status upoważnionego
przedsiębiorcy w rozumieniu art. 38 unijnego kodeksu celnego lub
2) który posiada pozwolenie na stosowanie uproszczenia, o którym mowa w art.
166 oraz art. 182 unijnego kodeksu celnego.