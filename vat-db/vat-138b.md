Art. 138b. 1. Z procedury importu może korzystać dokonujący sprzedaży na
odległość towarów importowanych:
1) podatnik posiadający siedzibę działalności gospodarczej lub stałe miejsce
prowadzenia działalności gospodarczej na terytorium Unii Europejskiej;
2) podatnik posiadający siedzibę działalności gospodarczej lub stałe miejsce
prowadzenia działalności gospodarczej na terytorium Unii Europejskiej albo
podatnik niemający siedziby na terytorium Unii Europejskiej, reprezentowany
przez pośrednika;
3) podatnik posiadający siedzibę działalności gospodarczej na terytorium
państwa trzeciego, z którym Unia Europejska zawarła porozumienie
o wzajemnej pomocy o zakresie zbliżonym do zakresu dyrektywy Rady
2010/24/UE z dnia 16 marca 2010 r. w sprawie wzajemnej pomocy przy
odzyskiwaniu wierzytelności dotyczących podatków, ceł i innych obciążeń
(Dz. Urz. UE L 84 z 31.03.2010, str. 1) oraz rozporządzenia Rady (UE)
nr 904/2010 z dnia 7 października 2010 r. w sprawie współpracy
administracyjnej oraz zwalczania oszustw w dziedzinie podatku od wartości
dodanej (Dz. Urz. UE L 268 z 12.10.2010, str. 1, z późn. zm.8)).
2. Podatnik korzystający z procedury importu stosuje ją do wszystkich
transakcji sprzedaży na odległość towarów importowanych.
3. W przypadku, o którym mowa w ust. 1 pkt 3, podatnik może korzystać
z procedury importu, jeżeli dokonuje sprzedaży na odległość towarów
importowanych z państwa trzeciego, na terytorium którego posiada siedzibę.