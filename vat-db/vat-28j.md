Art. 28j. 1. Miejscem świadczenia usług krótkoterminowego wynajmu
środków transportu jest miejsce, w którym te środki transportu są faktycznie
oddawane do dyspozycji usługobiorcy.
2. Przez krótkoterminowy wynajem środków transportu, o którym mowa
w ust. 1, rozumie się ciągłe posiadanie środka transportu lub korzystanie z niego
przez okres nieprzekraczający 30 dni, a w przypadku jednostek pływających –
przez okres nieprzekraczający 90 dni.
3. Miejscem świadczenia usług polegających na wynajmie, innym niż
wynajem krótkoterminowy, środków transportu na rzecz podmiotów niebędących
podatnikami jest miejsce, gdzie usługobiorca posiada siedzibę, stałe miejsce
zamieszkania lub zwykłe miejsce pobytu, z zastrzeżeniem ust. 4.
4. Miejscem świadczenia usługi wynajmu statku rekreacyjnego, innego niż
wynajem krótkoterminowy, na rzecz podmiotów niebędących podatnikami jest
miejsce, w którym statek rekreacyjny jest faktycznie oddawany do dyspozycji
usługobiorcy, pod warunkiem że usługodawca faktycznie świadczy tę usługę ze
swojej siedziby działalności gospodarczej lub stałego miejsca prowadzenia
działalności gospodarczej, znajdujących się w tym miejscu.