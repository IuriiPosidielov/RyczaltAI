Art. 106e. 1. Faktura powinna zawierać:
1) datę wystawienia;
2) kolejny numer nadany w ramach jednej lub więcej serii, który w sposób
jednoznaczny identyfikuje fakturę;
3) imiona i nazwiska lub nazwy podatnika i nabywcy towarów lub usług oraz ich
adresy;
4) numer, za pomocą którego podatnik jest zidentyfikowany na potrzeby
podatku, z zastrzeżeniem pkt 24 lit. a oraz pkt 25;
5) numer, za pomocą którego nabywca towarów lub usług jest zidentyfikowany
Zmiana w pkt 5 w
na potrzeby podatku lub podatku od wartości dodanej, pod którym otrzymał ust. 1 w art. 106e
wejdzie w życie z
on towary lub usługi, z zastrzeżeniem pkt 24 lit. b < , pkt 26 i 27>; dn. 1.02.2026 r.
(Dz. U. z 2025 r.
6) datę dokonania lub zakończenia dostawy towarów lub wykonania usługi lub
poz. 1203).
datę otrzymania zapłaty, o której mowa w art. 106b ust. 1 pkt 4, o ile taka data
jest określona i różni się od daty wystawienia faktury;
7) nazwę (rodzaj) towaru lub usługi;
8) miarę i ilość (liczbę) dostarczonych towarów lub zakres wykonanych usług;
9) cenę jednostkową towaru lub usługi bez kwoty podatku (cenę jednostkową
netto);
10) kwoty wszelkich opustów lub obniżek cen, w tym w formie rabatu z tytułu
wcześniejszej zapłaty, o ile nie zostały one uwzględnione w cenie
jednostkowej netto;
11) wartość dostarczonych towarów lub wykonanych usług, objętych transakcją,
bez kwoty podatku (wartość sprzedaży netto);
12) stawkę podatku albo stawkę podatku od wartości dodanej w przypadku
korzystania z procedur szczególnych, o których mowa w dziale XII w
rozdziałach 6a, 7 i 9;
13) sumę wartości sprzedaży netto, z podziałem na sprzedaż objętą
poszczególnymi stawkami podatku i sprzedaż zwolnioną od podatku;
14) kwotę podatku od sumy wartości sprzedaży netto, z podziałem na kwoty
dotyczące poszczególnych stawek podatku;
15) kwotę należności ogółem;
16) w przypadku dostawy towarów lub świadczenia usług, w odniesieniu do
których:
a) obowiązek podatkowy powstaje zgodnie z art. 19a ust. 5 pkt 1 lub art. 21
ust. 1, lub
b) w przepisach wydanych na podstawie art. 19a ust. 12 określono termin
powstania obowiązku podatkowego z chwilą otrzymania całości lub
części zapłaty
– wyrazy „metoda kasowa”;
17) w przypadku faktur, o których mowa w art. 106d ust. 1 – wyraz
„samofakturowanie”;
18) w przypadku dostawy towarów lub wykonania usługi, dla których
obowiązanym do rozliczenia podatku od wartości dodanej lub podatku o
podobnym charakterze jest nabywca towaru lub usługi – wyrazy „odwrotne
obciążenie”;
18a) w przypadku faktur, w których kwota należności ogółem przekracza kwotę 15
000 zł lub jej równowartość wyrażoną w walucie obcej, obejmujących
dokonaną na rzecz podatnika dostawę towarów lub świadczenie usług, o
których mowa w załączniku nr 15 do ustawy – wyrazy „mechanizm
podzielonej płatności”, przy czym do przeliczania na złote kwot wyrażonych
w walucie obcej stosuje się zasady przeliczania kwot stosowane w celu
określenia podstawy opodatkowania;
19) w przypadku dostawy towarów lub świadczenia usług zwolnionych od
podatku na podstawie art. 43 ust. 1, art. 113 ust. 1 i 9, art. 113a ust. 1 albo
przepisów wydanych na podstawie art. 82 ust. 3 – wskazanie:
a) przepisu ustawy albo aktu wydanego na podstawie ustawy, na podstawie
którego podatnik stosuje zwolnienie od podatku,
b) przepisu dyrektywy 2006/112/WE, który zwalnia od podatku taką
dostawę towarów lub takie świadczenie usług, lub
c) innej podstawy prawnej wskazującej na to, że dostawa towarów lub
świadczenie usług korzysta ze zwolnienia;
20) w przypadku, o którym mowa w art. 106c – nazwę i adres organu
egzekucyjnego lub imię i nazwisko komornika sądowego oraz jego adres,
a w miejscu określonym dla podatnika – imię i nazwisko lub nazwę dłużnika
oraz jego adres;
21) w przypadku faktur wystawianych w imieniu i na rzecz podatnika przez jego
przedstawiciela podatkowego – nazwę lub imię i nazwisko przedstawiciela
podatkowego, jego adres oraz numer, za pomocą którego jest on
zidentyfikowany na potrzeby podatku;
22) w przypadku gdy przedmiotem wewnątrzwspólnotowej dostawy są nowe
środki transportu – datę dopuszczenia nowego środka transportu do użytku
oraz:
a) przebieg pojazdu – w przypadku pojazdów lądowych, o których mowa
w art. 2 pkt 10 lit. a,
b) liczbę godzin roboczych używania nowego środka transportu –
w przypadku jednostek pływających, o których mowa w art. 2 pkt 10
lit. b, oraz statków powietrznych, o których mowa w art. 2 pkt 10 lit. c;
23) w przypadku faktur wystawianych przez drugiego w kolejności podatnika,
o którym mowa w art. 135 ust. 1 pkt 4 lit. b i c, w wewnątrzwspólnotowej
transakcji trójstronnej (procedurze uproszczonej) – dane określone w art. 136;
24) w przypadkach, o których mowa w art. 97 ust. 10 pkt 2 i 3:
a) numer, za pomocą którego podatnik jest zidentyfikowany na potrzeby
podatku, poprzedzony kodem PL,
b) numer, za pomocą którego nabywca towaru lub usługi jest
zidentyfikowany na potrzeby podatku od wartości dodanej w danym
państwie członkowskim, zawierający dwuliterowy kod stosowany na
potrzeby podatku od wartości dodanej właściwy dla tego państwa
członkowskiego;
25) w przypadku podatnika korzystającego ze zwolnienia, o którym mowa
w art. 113a ust. 1 – indywidualny numer identyfikacyjny, o którym mowa
w art. 113a ust. 2 pkt 2;
< 26) w przypadku gdy nabywca towarów lub usług jest podatnikiem
Dodane pkt 26 i
niezarejestrowanym na potrzeby podatku albo osobą prawną niebędącą 27 w ust. 1 w art.
106e wejdą w
podatnikiem i niezarejestrowaną na potrzeby podatku – numer życie z dn.
1.02.2026 r. (Dz.
identyfikacji podatkowej tego nabywcy, jeżeli posiada on taki numer;
U. z 2025 r. poz.
1203).
27) w przypadku gdy nabywca towarów lub usług jest podatnikiem,
u którego sprzedaż jest zwolniona od podatku na podstawie art. 113a
ust. 1 – indywidualny numer identyfikacyjny, o którym mowa
w art. 113a ust. 2 pkt 2.>
1a. W przypadku niewystawienia przez podatnika faktury, o której mowa
w art. 106b ust. 1 pkt 4, z powodów określonych w art. 106b ust. 1a, wystawiona
przez podatnika po wydaniu towaru lub wykonaniu usługi faktura w zakresie
danych określonych w ust. 1 pkt 6 powinna zawierać datę dokonania lub
zakończenia dostawy towarów lub wykonania usługi i datę otrzymania zapłaty,
o której mowa w art. 106b ust. 1 pkt 4, jeżeli taka data jest określona i różni się od
daty wystawienia faktury.
2. W przypadku świadczenia usług turystyki, dla których podstawę
opodatkowania stanowi zgodnie z art. 119 ust. 1 kwota marży, faktura – w zakresie
danych określonych w ust. 1 pkt 1–17 – powinna zawierać wyłącznie dane okreś-
lone w ust. 1 pkt 1–8 i 15–17, a także wyrazy „procedura marży dla biur podróży”.
3. W przypadku dostawy towarów używanych, dzieł sztuki, przedmiotów
kolekcjonerskich i antyków, dla których podstawę opodatkowania stanowi zgodnie
z art. 120 ust. 4 i 5 marża, faktura – w zakresie danych określonych w ust. 1 pkt 1–
17 – powinna zawierać wyłącznie dane określone w ust. 1 pkt 1–8 i 15–17, a także
odpowiednio wyrazy „procedura marży – towary używane”, „procedura marży –
dzieła sztuki” lub „procedura marży – przedmioty kolekcjonerskie i antyki”.
4. Faktura nie zawiera:
1) (uchylony)
2) w przypadku, o którym mowa w art. 16 – danych określonych w ust. 1 pkt 4;
3) w przypadku, o którym mowa w art. 106b ust. 3 pkt 2 – danych określonych
w ust. 1 pkt 12–14;
4) w przypadku, o którym mowa w art. 106a pkt 3, jeżeli usługodawcą jest
podmiot zagraniczny, o którym mowa w art. 131 pkt 2, zidentyfikowany na
potrzeby procedury szczególnej, o której mowa w dziale XII w rozdziale 7 –
danych określonych w ust. 1 pkt 4;
5) w przypadku, o którym mowa w art. 106a pkt 4 – danych określonych w ust.
1 pkt 4.
5. Faktura może nie zawierać:
1) w przypadku, o którym mowa w art. 106a pkt 2 lit. a – danych określonych
w ust. 1 pkt 10 i 12–14;
2) w przypadku, o którym mowa w art. 106a pkt 2 lit. b – danych określonych
w ust. 1 pkt 5 i 12–14;
3) w przypadku gdy kwota należności ogółem nie przekracza kwoty 450 zł albo
kwoty 100 euro, jeżeli kwota ta określona jest w euro – danych określonych
w ust. 1 pkt 3 dotyczących nabywcy i danych określonych w ust. 1 pkt 8, 9
i 11–14, pod warunkiem że zawiera dane pozwalające określić dla
poszczególnych stawek podatku kwotę podatku.
6. Przepisu ust. 5 pkt 3 nie stosuje się w przypadku wewnątrzwspólnotowej
sprzedaży towarów na odległość, sprzedaży na odległość towarów importowanych,
sprzedaży, dla której nie jest na fakturze podawany numer, o którym mowa w ust. 1
pkt 5, wewnątrzwspólnotowej dostawy towarów oraz w przypadku, o którym
mowa w art. 106a pkt 2 lit. a.
7. Kwotę podatku w odniesieniu do dostarczanych towarów lub
świadczonych usług objętych daną stawką podatku podatnik może obliczyć według
następującego wzoru:
WB×SP
KP=100+SP
gdzie:
KP – oznacza kwotę podatku,
WB – oznacza wartość dostarczonych towarów lub wykonanych usług
objętych stawką podatku, uwzględniającą kwotę podatku (wartość
sprzedaży brutto),
SP – oznacza stawkę podatku.
8. W przypadku gdy podatnik oblicza kwotę podatku zgodnie z ust. 7, zamiast
ceny jednostkowej netto podatnik może wykazywać na fakturze cenę wraz z kwotą
podatku (cenę jednostkową brutto), a zamiast wartości sprzedaży netto – wartość
sprzedaży brutto.
9. W przypadku, o którym mowa w ust. 8, sumę wartości sprzedaży netto
stanowi różnica między wartością sprzedaży brutto a kwotą podatku, z podziałem
na poszczególne stawki podatku.
10. Podatnik może określić w fakturze również kwoty podatku dotyczące
wartości poszczególnych dostarczonych towarów i wykonanych usług wykazanych
w tej fakturze; w tym przypadku łączna kwota podatku może być ustalona
w wyniku podsumowania jednostkowych kwot podatku.
11. Kwoty podatku wykazuje się w złotych. Kwoty podatku wyrażone
w walucie obcej wykazuje się w złotych przy zastosowaniu zasad przeliczania na
złote przyjętych dla przeliczania kwot stosowanych do określenia podstawy
opodatkowania. Kwoty wykazywane w fakturze zaokrągla się do pełnych groszy,
przy czym końcówki poniżej 0,5 grosza pomija się, a końcówki od 0,5 grosza
zaokrągla się do 1 grosza.
12. W przypadku stwierdzenia, że podatnik wystawił fakturę z naruszeniem
ust. 1 pkt 18a, naczelnik urzędu skarbowego lub naczelnik urzędu celno-
skarbowego ustala dodatkowe zobowiązanie podatkowe w wysokości
odpowiadającej 30 % kwoty podatku przypadającej na dostawę towarów lub
świadczenie usług wymienionych w załączniku nr 15 do ustawy, wykazanej na tej
fakturze. W stosunku do osób fizycznych, które za ten sam czyn ponoszą
odpowiedzialność za wykroczenie skarbowe albo za przestępstwo skarbowe,
dodatkowego zobowiązania podatkowego nie ustala się.
13. Przepisu ust. 12 nie stosuje się, jeżeli zapłata kwoty odpowiadającej
kwocie podatku przypadającej na dostawę towarów lub świadczenie usług
wymienionych w załączniku nr 15 do ustawy, wykazanej na fakturze, została
dokonana z zastosowaniem mechanizmu podzielonej płatności.