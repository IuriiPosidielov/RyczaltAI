Art. 55. Zwalnia się od podatku import, na zasadzie wzajemności, nasion,
nawozów i produktów służących do uprawy ziemi i roślin, przeznaczonych do
wykorzystania w gospodarstwach znajdujących się na terytorium kraju,
prowadzonych przez osoby prowadzące główne gospodarstwo zlokalizowane na
terytorium państwa trzeciego graniczące z terytorium kraju, jeżeli łącznie są
spełnione następujące warunki:
1) ilość przywożonych produktów nie przekracza ilości niezbędnej do uprawy
lub prowadzenia danego gospodarstwa;
2) zgłoszenie celne produktów jest dokonywane przez rolnika lub w jego
imieniu.