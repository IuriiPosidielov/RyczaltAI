Art. 13k. 1. Jeżeli w terminie, o którym mowa w art. 13i, przestaje być
spełniony którykolwiek z warunków, o których mowa w art. 13h ust. 2 lub art. 13j,
uznaje się, że przemieszczenie towarów, o którym mowa w art. 13 ust. 3, nastąpiło
z chwilą, gdy warunek ten przestał być spełniony.
2. Jeżeli przeniesienie prawa do rozporządzania towarami jak właściciel
nastąpiło na osobę inną niż podatnik podatku od wartości dodanej, któremu te
towary miały być dostarczone, lub podatnik go zastępujący, uznaje się, że warunki,
o których mowa w art. 13h ust. 2 lub art. 13j, przestają być spełnione bezpośrednio
przed taką czynnością.
3. Jeżeli towary są wysyłane lub transportowane na terytorium państwa
członkowskiego inne niż terytorium kraju lub na terytorium państwa trzeciego,
uznaje się, że warunki określone w art. 13h ust. 2 lub art. 13j przestają być
spełnione bezpośrednio przed rozpoczęciem tej wysyłki lub transportu.
4. W przypadku zniszczenia, utraty lub kradzieży towarów przemieszczonych
do magazynu w procedurze magazynu typu call-off stock uznaje się, że warunki
określone w art. 13h ust. 2 lub art. 13j przestają być spełnione w dniu, w którym
towary zostały utracone, skradzione lub zniszczone, a jeżeli określenie takiego dnia
nie jest możliwe – w dniu, w którym stwierdzono ich zniszczenie lub brak.