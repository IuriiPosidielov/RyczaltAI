Art. 134c. 1. Podatnicy zidentyfikowani jako podatnicy VAT – przewozy
okazjonalne są obowiązani prowadzić ewidencję w postaci elektronicznej,
zawierającą dane niezbędne do określenia przedmiotu i podstawy opodatkowania,
wysokości kwoty podatku należnego oraz inne dane służące do prawidłowego
sporządzenia deklaracji, o której mowa w art. 134b ust. 1.
2. Ewidencja, o której mowa w ust. 1, powinna być udostępniona przez
podatnika drogą elektroniczną, zgodnie z odrębnymi przepisami, na każde żądanie
naczelnika drugiego urzędu skarbowego.
3. Ewidencję, o której mowa w ust. 1, należy przechowywać przez okres 5 lat
od zakończenia roku, w którym dokonano świadczenia usług, o których mowa
w art. 134a ust. 1.
Rozdział 8
Wewnątrzwspólnotowe transakcje trójstronne – procedura uproszczona