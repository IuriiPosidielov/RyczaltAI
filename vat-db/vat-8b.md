Art. 8b. 1. Faktyczne przekazanie towarów lub faktyczne świadczenie usług
dokonane w zamian za bon różnego przeznaczenia przyjmowany przez dostawcę
lub usługodawcę jako wynagrodzenie lub część wynagrodzenia podlega
opodatkowaniu podatkiem. Nie podlega opodatkowaniu podatkiem wcześniejszy
transfer bonu różnego przeznaczenia.
2. W przypadku gdy transferu bonu różnego przeznaczenia dokonuje podatnik
inny niż podatnik dokonujący czynności podlegającej opodatkowaniu podatkiem
zgodnie z ust. 1, opodatkowaniu podatkiem podlegają usługi pośrednictwa oraz
inne usługi, które można zidentyfikować, takie jak usługi dystrybucji lub promocji,
dotyczące tego bonu.