Art. 32. 1. W przypadku gdy między nabywcą a dokonującym dostawy
towarów lub usługodawcą istnieją powiązania, o których mowa w ust. 2, oraz w
przypadku gdy wynagrodzenie jest:
1) niższe od wartości rynkowej, a nabywca towarów lub usług nie ma zgodnie
z art. 86, art. 86a, art. 88 i art. 90 oraz z przepisami wydanymi na podstawie
art. 92 ust. 3 pełnego prawa do obniżenia kwoty podatku należnego o kwotę
podatku naliczonego,
2) niższe od wartości rynkowej, a dokonujący dostawy towarów lub
usługodawca nie ma zgodnie z art. 86, art. 86a, art. 88 i art. 90 oraz
z przepisami wydanymi na podstawie art. 92 ust. 3 pełnego prawa do
obniżenia kwoty podatku należnego o kwotę podatku naliczonego, a dostawa
towarów lub świadczenie usług są zwolnione od podatku,
3) wyższe od wartości rynkowej, a dokonujący dostawy towarów lub
usługodawca nie ma zgodnie z art. 86, art. 86a, art. 88 i art. 90 oraz
z przepisami wydanymi na podstawie art. 92 ust. 3 pełnego prawa do
obniżenia kwoty podatku należnego o kwotę podatku naliczonego
– organ podatkowy określa podstawę opodatkowania zgodnie z wartością rynkową,
jeżeli okaże się, że powiązania te miały wpływ na ustalenie wynagrodzenia z tytułu
dostawy towarów lub świadczenia usług.
2. Przez powiązania, o których mowa w ust. 1, rozumie się powiązania:
1) w rozumieniu art. 23m ust. 1 pkt 5 ustawy o podatku dochodowym od osób
fizycznych i art. 11a ust. 1 pkt 5 ustawy o podatku dochodowym od osób
prawnych;
2) wynikające ze stosunku pracy;
3) wynikające z tytułu przysposobienia.
5. Przepis ust. 1 nie ma zastosowania w przypadku transakcji zawieranych
pomiędzy podmiotami powiązanymi, w odniesieniu do których właściwy organ
podatkowy wydał uprzednie porozumienie cenowe, o którym mowa w dziale III
ustawy z dnia 16 października 2019 r. o rozstrzyganiu sporów dotyczących
podwójnego opodatkowania oraz zawieraniu uprzednich porozumień cenowych
(Dz. U. z 2023 r. poz. 948).