Art. 136. 1. W przypadku gdy w procedurze uproszczonej drugim
w kolejności podatnikiem, o którym mowa w art. 135 ust. 1 pkt 4 lit. b i c, jest
podatnik wymieniony w art. 15, uznaje się, że wewnątrzwspólnotowe nabycie
towarów zostało u niego opodatkowane, jeżeli wystawił on ostatniemu
w kolejności podatnikowi VAT fakturę zawierającą, oprócz danych wymienionych
w art. 106e, następujące informacje:
1) adnotację „VAT: Faktura WE uproszczona na mocy art. 135–138 ustawy
o ptu” lub „VAT: Faktura WE uproszczona na mocy artykułu 141 dyrektywy
2006/112/WE”;
2) stwierdzenie, że podatek z tytułu dokonanej dostawy zostanie rozliczony
przez ostatniego w kolejności podatnika podatku od wartości dodanej;
3) numer, o którym mowa w art. 97 ust. 10, który jest stosowany przez niego
wobec pierwszego i ostatniego w kolejności podatnika podatku od wartości
dodanej;
4) numer identyfikacyjny stosowany na potrzeby podatku od wartości dodanej
ostatniego w kolejności podatnika.
2. Przepis ust. 1 stosuje się odpowiednio, gdy ostatnim w kolejności
podmiotem jest osoba prawna, która nie jest podatnikiem podatku od wartości
dodanej, a która jest zidentyfikowana na potrzeby transakcji
wewnątrzwspólnotowych w państwie członkowskim, w którym znajduje się towar
w momencie zakończenia wysyłki lub transportu.
3. Przepis ust. 1 stosuje się odpowiednio w przypadku, gdy w procedurze
uproszczonej ostatnim w kolejności podmiotem jest podatnik wymieniony
w art. 15 lub osoba prawna niebędąca podatnikiem w rozumieniu art. 15, która jest
zidentyfikowana na potrzeby transakcji wewnątrzwspólnotowych zgodnie z art. 97,
a drugim w kolejności podatnikiem jest podatnik podatku od wartości dodanej
określony w art. 135 ust. 1 pkt 4 lit. b i c, który posługuje się w procedurze
uproszczonej numerem identyfikacyjnym wydanym mu na potrzeby tego podatku
przez państwo członkowskie inne niż Rzeczpospolita Polska, z uwzględnieniem
obowiązujących w tym innym państwie członkowskim przepisów w zakresie
dokumentowania tej procedury.