Art. 138j. 1. Jeżeli organ celny stwierdzi, że osoba odpowiedzialna za pobór
podatku obliczyła i pobrała podatek w nieprawidłowej wysokości, naczelnik
urzędu celno-skarbowego wydaje decyzję określającą różnicę między kwotą
podatku w prawidłowej wysokości a kwotą podatku obliczonego i pobranego. Do
zapłaty podatku jest obowiązana osoba, dla której towary były przeznaczone.
2. W przypadku stwierdzenia, że osoba odpowiedzialna za pobór podatku
pobrała podatek w nieprawidłowej wysokości, naczelnik urzędu celno-skarbowego
ustala tej osobie dodatkowe zobowiązanie podatkowe w wysokości odpowiadającej
20 % kwoty zaniżenia kwoty podatku, jeżeli osoba odpowiedzialna za pobór
podatku wiedziała lub miała uzasadnione podstawy do tego, aby przypuszczać, że
kwota podatku powinna być w innej wysokości niż określona na podstawie
informacji towarzyszących przesyłce. W stosunku do osób fizycznych, które za ten
sam czyn ponoszą odpowiedzialność za wykroczenie skarbowe albo za
przestępstwo skarbowe, dodatkowego zobowiązania podatkowego nie ustala się.
3. Naczelnik urzędu celno-skarbowego nie ustala dodatkowego zobowiązania
podatkowego, o którym mowa w ust. 2, jeżeli osoba odpowiedzialna za pobór
podatku posiadała informacje potwierdzające, że wartość importowanego towaru
jest taka sama jak wartość wynikająca z informacji towarzyszących przesyłce.
4. Osoba, dla której towary są przeznaczone, może wystąpić z wnioskiem do
naczelnika urzędu celno-skarbowego o wydanie decyzji określającej różnicę
między kwotą podatku w prawidłowej wysokości a kwotą podatku obliczonego
i pobranego.
5. W przypadkach, o których mowa w ust. 1 i 4, przepisy art. 33 ust. 6,
art. 34 ust. 3–5, art. 37 i art. 38 ust. 2 stosuje się odpowiednio.
6. Do postępowania w sprawie ustalenia dodatkowego zobowiązania
podatkowego, o którym mowa w ust. 2:
1) przepis art. 33 ust. 6 stosuje się odpowiednio;
2) przepisy Ordynacji podatkowej stosuje się.Art. 138j. 1. Jeżeli organ celny stwierdzi, że osoba odpowiedzialna za pobór
Zmiany w przepisach obowiązujących, przepisy epizodyczne, przepisy
przejściowe i końcowe
Rozdział 1
Zmiany w przepisach obowiązujących