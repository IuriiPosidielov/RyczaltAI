Art. 145i. 1. Dostawca lub usługodawca i nabywca lub usługobiorca składają
naczelnikowi urzędu skarbowego przed dokonaniem pierwszej czynności, o której
mowa w art. 145e ust. 1, zawiadomienie o rozpoczęciu dokonywania tych
czynności.
2. Zawiadomienie, o którym mowa w ust. 1, zawiera:
1) dane składającego zawiadomienie:
a) nazwę lub imię i nazwisko,
b) numer identyfikacji podatkowej;
2) datę rozpoczęcia dokonywania czynności;
3) określenie rodzaju dokonywanych czynności.
3. W przypadku zmiany danych, o których mowa w ust. 2, składający
zawiadomienie składa w terminie 14 dni od dnia zaistnienia zmiany zawiadomienie
o zmianie danych zawartych w zawiadomieniu, o którym mowa w ust. 1, podając
także datę zaistnienia zmiany.