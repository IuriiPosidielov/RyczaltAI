Art. 42a. Wiążąca informacja stawkowa, zwana dalej „WIS”, jest decyzją
wydawaną na potrzeby opodatkowania podatkiem dostawy towarów, importu
towarów, wewnątrzwspólnotowego nabycia towarów albo świadczenia usług, która
zawiera:
1) opis towaru albo usługi będących przedmiotem WIS;
2) klasyfikację towaru według działu, pozycji, podpozycji lub kodu
Nomenklatury scalonej (CN) albo według działu, grupy, klasy, kategorii,
podkategorii lub pozycji Polskiej Klasyfikacji Wyrobów i Usług albo według
sekcji, działu, grupy lub klasy Polskiej Klasyfikacji Obiektów Budowlanych
albo usługi według działu, grupy, klasy, kategorii, podkategorii lub pozycji
Polskiej Klasyfikacji Wyrobów i Usług, niezbędną do:
a) określenia stawki podatku właściwej dla towaru albo usługi,
b) stosowania przepisów ustawy oraz przepisów wykonawczych wydanych
na jej podstawie – w przypadku, o którym mowa w art. 42b ust. 4;
3) stawkę podatku właściwą dla towaru albo usługi, z wyjątkiem przypadku,
o którym mowa w art. 42b ust. 4.