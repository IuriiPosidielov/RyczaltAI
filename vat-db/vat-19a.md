Art. 19a. 1. Obowiązek podatkowy powstaje z chwilą dokonania dostawy
towarów lub wykonania usługi, z zastrzeżeniem ust. 1a, 1b, 5 i 7–11, art. 14 ust. 6,
art. 20, art. 21 ust. 1 i art. 138f.
1a. W przypadku, o którym mowa w art. 8a ust. 1 i 3, obowiązek podatkowy
powstaje z chwilą dokonania transferu bonu jednego przeznaczenia.
1b. W odniesieniu do dostaw towarów, o których mowa w art. 7a ust. 1 i 2,
dokonywanych na rzecz podatnika ułatwiającego dostawy towarów oraz przez tego
podatnika, obowiązek podatkowy powstaje w momencie zaakceptowania płatności
w rozumieniu art. 41a rozporządzenia 282/2011.
2. W odniesieniu do przyjmowanych częściowo usług, usługę uznaje się
również za wykonaną, w przypadku wykonania części usługi, dla której to części
określono zapłatę.
3. Usługę, dla której w związku z jej świadczeniem ustalane są następujące po
sobie terminy płatności lub rozliczeń, uznaje się za wykonaną z upływem każdego
okresu, do którego odnoszą się te płatności lub rozliczenia, do momentu
zakończenia świadczenia tej usługi. Usługę świadczoną w sposób ciągły przez
okres dłuższy niż rok, dla której w związku z jej świadczeniem w danym roku nie
upływają terminy płatności lub rozliczeń, uznaje się za wykonaną z upływem
każdego roku podatkowego, do momentu zakończenia świadczenia tej usługi.
4. Przepis ust. 3 stosuje się odpowiednio do dostawy towarów, z wyjątkiem
dostaw towarów, o których mowa w:
1) art. 7 ust. 1 pkt 2;
2) art. 7a ust. 1 i 2, dokonywanych na rzecz podatnika ułatwiającego dostawy
towarów oraz przez tego podatnika.
4a. W przypadku, o którym mowa w art. 8a ust. 1 i 3, dostawę towarów
uznaje się za dokonaną, a usługę uznaje się za wykonaną z chwilą dokonania
transferu bonu jednego przeznaczenia.
5. Obowiązek podatkowy powstaje z chwilą:
1) otrzymania całości lub części zapłaty z tytułu:
a) wydania towarów przez komitenta komisantowi na podstawie umowy
komisu,
b) przeniesienia z nakazu organu władzy publicznej lub podmiotu
działającego w imieniu takiego organu lub przeniesienia z mocy prawa
prawa własności towarów w zamian za odszkodowanie,
c) dokonywanej w trybie egzekucji dostawy towarów, o której mowa
w art. 18,
d) świadczenia, na podstawie odrębnych przepisów, na zlecenie sądów
powszechnych, administracyjnych, wojskowych lub prokuratury usług
związanych z postępowaniem sądowym lub przygotowawczym,
z wyjątkiem usług, do których stosuje się art. 28b, stanowiących import
usług,
e) świadczenia usług zwolnionych od podatku zgodnie z art. 43 ust. 1
pkt 37–41;
2) otrzymania całości lub części dotacji, subwencji i innych dopłat o podobnym
charakterze, o których mowa w art. 29a ust. 1;
3) wystawienia faktury w przypadkach, o których mowa w art. 106b ust. 1,
z tytułu:
a) świadczenia usług budowlanych lub budowlano-montażowych,
b) dostawy książek drukowanych (CN ex 4901 10 00, 4901 91 00, ex 4901
99 00 i 4903 00 00) – z wyłączeniem map i ulotek – oraz gazet, czasopism
i magazynów, drukowanych (CN 4902), z wyjątkiem dostaw towarów,
o których mowa w art. 7a ust. 1 i 2, dokonywanych na rzecz podatnika
ułatwiającego dostawy towarów oraz przez tego podatnika,
c) czynności polegających na drukowaniu książek (CN ex 4901 10 00, 4901
91 00, ex 4901 99 00 i 4903 00 00) – z wyłączeniem map i ulotek – oraz
gazet, czasopism i magazynów (CN 4902), z wyjątkiem usług, do
których stosuje się art. 28b, stanowiących import usług;
4) wystawienia faktury z tytułu:
a) dostaw energii elektrycznej, cieplnej lub chłodniczej oraz gazu
przewodowego,
b) świadczenia usług:
– telekomunikacyjnych,
– wymienionych w poz. 24–37, 50 i 51 załącznika nr 3 do ustawy,
– najmu, dzierżawy, leasingu lub usług o podobnym charakterze,
– ochrony osób oraz usług ochrony, dozoru i przechowywania mienia,
– stałej obsługi prawnej i biurowej,
– dystrybucji energii elektrycznej, cieplnej lub chłodniczej oraz gazu
przewodowego
– z wyjątkiem usług, do których stosuje się art. 28b, stanowiących import
usług.
6. W przypadkach, o których mowa w ust. 5 pkt 1 i 2, obowiązek podatkowy
powstaje w odniesieniu do otrzymanej kwoty.
7. W przypadkach, o których mowa w ust. 5 pkt 3 i 4, gdy podatnik nie
wystawił faktury lub wystawił ją z opóźnieniem, obowiązek podatkowy powstaje
z chwilą upływu terminów wystawienia faktury określonych w art. 106i ust. 3 i 4,
a w przypadku gdy nie określono takiego terminu – z chwilą upływu terminu
płatności.
8. Jeżeli przed dokonaniem dostawy towaru lub wykonaniem usługi
otrzymano całość lub część zapłaty, w szczególności przedpłatę, zaliczkę, zadatek,
ratę, wkład budowlany lub mieszkaniowy przed ustanowieniem spółdzielczego
prawa do lokalu mieszkalnego lub lokalu o innym przeznaczeniu, obowiązek
podatkowy powstaje z chwilą jej otrzymania w odniesieniu do otrzymanej kwoty,
z wyjątkiem:
1) dostaw towarów, w stosunku do których obowiązek podatkowy powstaje
w sposób, o którym mowa w ust. 1b;
2) dostaw towarów i świadczenia usług, w stosunku do których obowiązek
podatkowy powstaje w sposób, o którym mowa w ust. 5 pkt 4.
9. Obowiązek podatkowy z tytułu importu towarów powstaje z chwilą
powstania długu celnego, z zastrzeżeniem ust. 10a i 11.
10a. W przypadku objęcia towarów procedurą uszlachetniania czynnego
obowiązek podatkowy z tytułu importu towarów powstaje z chwilą zamknięcia
procedury uszlachetniania czynnego zgodnie z art. 324 rozporządzenia
wykonawczego Komisji (UE) 2015/2447 z dnia 24 listopada 2015 r.
ustanawiającego szczegółowe zasady wykonania niektórych przepisów
rozporządzenia Parlamentu Europejskiego i Rady (UE) nr 952/2013
ustanawiającego unijny kodeks celny (Dz. Urz. UE L 343 z 29.12.2015, str. 558, z
późn. zm.3)), zwanego dalej „rozporządzeniem 2015/2447”.
11. W przypadku objęcia towarów procedurą: składowania celnego, odprawy
czasowej z całkowitym zwolnieniem z należności celnych przywozowych,
uszlachetniania czynnego, tranzytu, wolnego obszaru celnego, jeżeli od towarów
tych pobierane są opłaty wyrównawcze lub opłaty o podobnym charakterze,
obowiązek podatkowy z tytułu importu towarów powstaje z chwilą wymagalności
tych opłat.
12. Minister właściwy do spraw finansów publicznych może określić,
w drodze rozporządzenia, późniejsze niż wymienione w ust. 1, 5 oraz 7–11 terminy
powstania obowiązku podatkowego, uwzględniając specyfikę wykonywania
niektórych czynności, uwarunkowania obrotu gospodarczego niektórymi towarami
oraz przepisy Unii Europejskiej.
Rozdział 2
Obowiązek podatkowy w wewnątrzwspólnotowej dostawie towarów
i w wewnątrzwspólnotowym nabyciu towarów