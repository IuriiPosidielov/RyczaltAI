Art. 58. 1. Zwalnia się od podatku import:
1) substancji leczniczych pochodzenia ludzkiego;
2) odczynników do badania grupy krwi;
3) odczynników do badania rodzajów tkanek;
4) opakowań specjalnie przystosowanych do przewozu towarów określonych
w pkt 1–3 oraz rozpuszczalników i dodatków potrzebnych do ich użycia,
jeżeli są przywożone jednocześnie z tymi towarami.
2. Na potrzeby stosowania ust. 1, przez:
1) substancje lecznicze pochodzenia ludzkiego rozumie się ludzką krew i jej
pochodne: cała krew ludzka, wysuszone ludzkie osocze, ludzka albumina
i roztwory stałe białka ludzkiego osocza, ludzka immunoglobulina i ludzki
fibrynogen;
2) odczynniki do badania grupy krwi rozumie się wszystkie odczynniki ludzkie,
zwierzęce, roślinne i innego pochodzenia, stosowane do badania krwi i do
badania niezgodności krwi;
3) odczynniki do badania rodzajów tkanek rozumie się wszystkie odczynniki
ludzkie, zwierzęce, roślinne i innego pochodzenia, stosowane do oznaczania
typów ludzkich tkanek.
3. Zwolnienie od podatku towarów, o których mowa w ust. 1, stosuje się,
jeżeli łącznie są spełnione następujące warunki:
1) towary są przeznaczone dla instytucji lub laboratoriów prowadzących
działalność medyczną lub naukową niemającą charakteru handlowego;
2) towarowi towarzyszy certyfikat wydany przez odpowiednie władze państwa
wysyłki;
3) towar jest przewożony w pojemniku opatrzonym etykietą identyfikacyjną.