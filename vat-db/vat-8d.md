Art. 8d. 1. Grupa VAT w rozliczeniu za pierwszy okres rozliczeniowy
uwzględnia kwotę nadwyżki podatku naliczonego nad należnym do przeniesienia
na następny okres rozliczeniowy wynikającą z ostatniej deklaracji podatkowej
złożonej przez jej członków jako podatników.
2. Grupa VAT jest obowiązana złożyć deklarację podatkową za okres
rozliczeniowy, w którym utraciła status podatnika.
3. Kwota nadwyżki podatku naliczonego nad należnym wynikająca
z deklaracji, o której mowa w ust. 2, podlega zwrotowi na rzecz przedstawiciela
grupy VAT lub odliczeniu w rozliczeniu za następny okres rozliczeniowy
przedstawiciela grupy VAT. Przepisy art. 87 stosuje się odpowiednio.
4. Po utracie przez grupę VAT statusu podatnika przedstawiciel grupy VAT
może dokonywać korekt rozliczeń podatku za okresy rozliczeniowe, w których
grupa VAT była podatnikiem.