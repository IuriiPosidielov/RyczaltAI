Art. 145e. 1. W okresie od dnia 1 kwietnia 2023 r. do dnia 31 grudnia 2026 r.
w przypadku dostawy gazu w systemie gazowym, dostawy energii elektrycznej w
systemie elektroenergetycznym i świadczenia usług w zakresie przenoszenia
uprawnień do emisji gazów cieplarnianych, o których mowa w ustawie z dnia 12
czerwca 2015 r. o systemie handlu uprawnieniami do emisji gazów cieplarnianych
(Dz. U. z 2024 r. poz. 1505 oraz z 2025 r. poz. 303), podatnikami są osoby prawne,
jednostki organizacyjne niemające osobowości prawnej oraz osoby fizyczne będące
nabywcą tego gazu, tej energii lub usługobiorcą tych uprawnień, jeżeli łącznie są
spełnione następujące warunki:
1) w przypadku dostawy tego gazu lub tej energii – nabywcą jest podatnik
zarejestrowany zgodnie z art. 96 ust. 4 jako podatnik VAT czynny, którego
9) Zmiany wymienionego rozporządzenia zostały ogłoszone w Dz. Urz. UE L 117 z 03.05.2019,
str. 9, Dz. Urz. UE L 334 z 27.12.2019, str. 165, Dz. Urz. UE L 130 z 24.04.2020, str. 18,
Dz. Urz. UE L 241 z 08.07.2021, str. 7, Dz. Urz. UE L 70 z 08.03.2023, str. 1, Dz. Urz. UE L 80
z 20.03.2023, str. 24, Dz. Urz. UE L 2023/2197 z 20.10.2023, Dz. Urz. UE L 2024/568
z 14.02.2024 oraz Dz. Urz. UE L 2024/1860 z 09.07.2024.
10) Zmiany wymienionego rozporządzenia zostały ogłoszone w Dz. Urz. UE L 117 z 03.05.2019,
str. 11, Dz. Urz. UE L 334 z 27.12.2019, str. 167, Dz. Urz. UE L 233 z 01.07.2021, str. 9, Dz. Urz.
UE L 19 z 28.01.2022, str. 3, Dz. Urz. UE L 70 z 08.03.2023, str. 3, Dz. Urz. UE L 80
z 20.03.2023, str. 24 oraz Dz. Urz. UE L 2024/1860 z 09.07.2024.
główna działalność w odniesieniu do nabywania gazu lub energii elektrycznej
polega na ich odprzedaży i którego własne zużycie tych towarów jest
nieznaczne;
2) w przypadku świadczenia tych usług – usługobiorcą jest podatnik
zarejestrowany zgodnie z art. 96 ust. 4 jako podatnik VAT czynny;
3) dostawa tych towarów lub świadczenie tych usług są dokonywane w ramach
transakcji zawartej bezpośrednio lub za pośrednictwem uprawnionego
podmiotu na:
a) giełdzie towarowej w rozumieniu przepisów o giełdach towarowych,
b) rynku regulowanym lub OTF w rozumieniu ustawy z dnia 29 lipca 2005
r. o obrocie instrumentami finansowymi;
4) dostawcą lub usługodawcą jest podatnik zarejestrowany zgodnie z art. 96 ust.
4, u którego sprzedaż nie jest zwolniona od podatku na podstawie art. 113 ust.
1 i 9 albo art. 113a ust. 1.
2. Za nabywcę lub usługobiorcę, o którym mowa w ust. 1 pkt 1 lub 2, uważa
się w szczególności podatnika zarejestrowanego zgodnie z art. 96 ust. 4 jako
podatnik VAT czynny:
1) będącego spółką prowadzącą giełdę towarową w rozumieniu przepisów o
giełdach towarowych;
2) będącego towarowym domem maklerskim lub domem maklerskim w
rozumieniu przepisów o giełdach towarowych;
3) będącego spółką prowadzącą giełdową izbę rozrachunkową w rozumieniu
przepisów o giełdach towarowych, Krajowym Depozytem Papierów
Wartościowych S.A. lub spółką, której Krajowy Depozyt przekazał
wykonywanie czynności z zakresu zadań, o których mowa w art. 48 ust. 2
ustawy z dnia 29 lipca 2005 r. o obrocie instrumentami finansowymi;
4) będącego spółką prowadzącą jednocześnie izbę rozliczeniową i izbę
rozrachunkową w rozumieniu ustawy z dnia 29 lipca 2005 r. o obrocie
instrumentami finansowymi;
5) posiadającego koncesję wydaną przez Prezesa Urzędu Regulacji Energetyki
na podstawie ustawy z dnia 10 kwietnia 1997 r. – Prawo energetyczne,
umożliwiającą obrót towarami wskazanymi w ust. 1 lub posiadającego
rachunek w rejestrze Unii, o którym mowa w art. 8 ust. 5 ustawy z dnia 12
czerwca 2015 r. o systemie handlu uprawnieniami do emisji gazów
cieplarnianych.