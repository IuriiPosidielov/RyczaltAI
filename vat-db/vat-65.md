Art. 65. 1. Zwalnia się od podatku import towarów:
1) przywożonych na terytorium kraju przez osoby, które składały oficjalną
wizytę na terytorium państwa trzeciego i otrzymanych w związku z tą wizytą
jako podarunki od przyjmujących je władz;
2) przywożonych przez osoby przybywające na terytorium kraju z oficjalną
wizytą, z zamiarem wręczenia ich w charakterze podarunków władzom
polskim;
3) przesyłanych jako podarunki, w dowód przyjaźni lub życzliwości, przez
władze lub przedstawicieli państw obcych oraz zagraniczne organizacje
prowadzące działalność o charakterze publicznym, które mieszczą się na
terytorium państwa trzeciego, polskim władzom lub organizacjom
prowadzącym działalność o charakterze publicznym.
2. Zwolnienia od podatku, o którym mowa w ust. 1, nie stosuje się do:
1) napojów alkoholowych;
2) tytoniu i wyrobów tytoniowych.
3. Zwolnienie od podatku, o którym mowa w ust. 1, stosuje się, jeżeli łącznie
są spełnione następujące warunki:
1) towar stanowi podarunek o charakterze okazjonalnym;
2) ilość lub rodzaj towaru nie wskazuje na przeznaczenie handlowe.