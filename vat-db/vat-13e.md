Art. 13e. 1. Jeżeli w terminie, o którym mowa w art. 13b, nie nastąpiło
przeniesienie prawa do rozporządzania towarami jak właściciel na rzecz podatnika,
o którym mowa w art. 13a ust. 2 pkt 3, lub podatnika go zastępującego ani nie
zaszła żadna z okoliczności określonych w art. 13d, uznaje się, że
wewnątrzwspólnotowe nabycie towarów, o którym mowa w art. 11 ust. 1, ma
miejsce w dniu następującym po upływie tego terminu.
2. Jeżeli w terminie, o którym mowa w art. 13b, nie nastąpiło przeniesienie
prawa do rozporządzania towarami jak właściciel i towary zostały powrotnie
przemieszczone na terytorium państwa członkowskiego, z którego zostały
pierwotnie wysłane lub przetransportowane, a podatnik podatku od wartości
dodanej wysyłający lub transportujący towary zarejestrował ich powrotne
przemieszczenie w ewidencji, o której mowa w art. 54a ust. 1 rozporządzenia
282/2011, uznaje się, że nie miało miejsca wewnątrzwspólnotowe nabycie
towarów, o którym mowa w art. 11 ust. 1.