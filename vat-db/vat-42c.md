Art. 42c. 1. WIS wiąże, z zastrzeżeniem ust. 2–2d, organy podatkowe wobec
podmiotów, o których mowa w art. 42b ust. 1 pkt 1 i 2, dla których została wydana,
oraz te podmioty, w odniesieniu do:
1) towaru będącego przedmiotem dostawy, importu lub
wewnątrzwspólnotowego nabycia dokonanych w okresie ważności WIS;
2) usługi, która została wykonana w okresie ważności WIS;
3) towarów lub usług, które razem składają się na jedną czynność podlegającą
opodatkowaniu wykonaną w okresie ważności WIS.
2. W przypadku zmiany albo uchylenia WIS i zastosowania się przez podmiot,
na rzecz którego została ona wydana, do WIS przed jej zmianą albo uchyleniem,
przepisy art. 14k–14m Ordynacji podatkowej stosuje się odpowiednio.
2a. W przypadku zmiany WIS z powodu wystąpienia przesłanek, o których
mowa w art. 42h ust. 3 pkt 1–3, i zastosowania się przez podmiot, na rzecz którego
została ona wydana, do zmienionej WIS od dnia wystąpienia przesłanek, o których
mowa w art. 42h ust. 3 pkt 1–3, do dnia doręczenia decyzji o zmianie WIS, przepisy
art. 14k–14m Ordynacji podatkowej stosuje się odpowiednio.
2b. W przypadku zmiany WIS z powodu wystąpienia przesłanek, o których
mowa w art. 42h ust. 3 pkt 4, i zastosowania się przez podmiot, na rzecz którego
została ona wydana, do zmienionej WIS od dnia następującego po dniu, w którym
WIS została doręczona, do dnia doręczenia decyzji o zmianie WIS, przepisy
art. 14k–14m Ordynacji podatkowej stosuje się odpowiednio.
2c. W przypadku uchylenia WIS z powodu wystąpienia przesłanek, o których
mowa w art. 42h ust. 3 pkt 5 i 6, i zastosowania się przez podmiot, na rzecz którego
została ona wydana, do uchylonej WIS od dnia następującego po dniu, w którym
WIS została doręczona, do dnia doręczenia decyzji o uchyleniu WIS, przepisy
art. 14k–14m Ordynacji podatkowej stosuje się odpowiednio.
2d. W przypadku uchylenia WIS oraz wydania WIS w postępowaniu
odwoławczym albo na podstawie prawomocnego orzeczenia sądu przepisy ust. 2b
i 2c stosuje się odpowiednio.
3. W przypadku:
1) czynności, o której mowa w art. 42a, dokonanej przez podmiot inny niż
podmiot, o którym mowa w ust. 1, od dnia następującego po dniu, w którym
WIS została zamieszczona w Biuletynie Informacji Publicznej na stronie
podmiotowej urzędu obsługującego ministra właściwego do spraw finansów
publicznych, do dnia:
a) zamieszczenia w Biuletynie Informacji Publicznej na stronie
podmiotowej urzędu obsługującego ministra właściwego do spraw
finansów publicznych decyzji o zmianie WIS albo decyzji o uchyleniu
WIS albo
b) poprzedzającego dzień, w którym WIS wygasła na podstawie art. 42h
ust. 1, albo
c) upływu okresu, na jaki została wydana WIS
– w zależności od tego, które ze zdarzeń nastąpiło wcześniej,
2) zastosowania na potrzeby podatku przez podmiot, na rzecz którego została
wydana wiążąca informacja akcyzowa, zwana dalej „WIA”, klasyfikacji
towaru według Nomenklatury scalonej (CN), określonej dla tego towaru w tej
WIA, jeżeli nie upłynął okres ważności tej WIA
– przepisy art. 14k–14m Ordynacji podatkowej stosuje się odpowiednio.