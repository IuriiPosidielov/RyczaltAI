Art. 115. 1. Rolnikowi ryczałtowemu dokonującemu dostawy produktów
rolnych dla podatnika podatku, który rozlicza ten podatek, przysługuje
zryczałtowany zwrot podatku z tytułu nabywania niektórych środków produkcji dla
rolnictwa opodatkowanych tym podatkiem. Kwota zryczałtowanego zwrotu
podatku jest wypłacana rolnikowi ryczałtowemu przez nabywcę produktów
rolnych.
2. Stawka zryczałtowanego zwrotu podatku, o którym mowa w ust. 1, wynosi
6,5 % kwoty należnej z tytułu dostawy produktów rolnych pomniejszonej o kwotę
zryczałtowanego zwrotu podatku.