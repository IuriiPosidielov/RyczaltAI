Art. 92. 1. Minister właściwy do spraw finansów publicznych, w drodze
rozporządzenia, może określić:
1) (uchylony)
2) (uchylony)
3) przypadki, gdy kwota podatku naliczonego może być zwrócona jednostce
dokonującej nabycia (importu) towarów lub usług oraz warunki i tryb
dokonywania tego zwrotu.
2. Minister właściwy do spraw finansów publicznych, wydając
rozporządzenia, o których mowa w ust. 1, uwzględnia:
1) specyfikę wykonywania niektórych czynności oraz uwarunkowania obrotu
gospodarczego niektórymi towarami;
2) konieczność prawidłowego udokumentowania czynności, od których
przysługuje zwrot podatku;
3) potrzebę zapewnienia jednakowego traktowania podmiotów
wykorzystujących w swojej działalności te same towary;
4) przepisy Unii Europejskiej.
3. Minister właściwy do spraw finansów publicznych, w porozumieniu
z ministrem właściwym do spraw rolnictwa i ministrem właściwym do spraw
rozwoju wsi, może określić, w drodze rozporządzenia, listę towarów i usług lub
przypadki, w których nabycie towarów i usług przez podatników prowadzących
działalność rolniczą nie uprawnia do obniżenia kwoty podatku należnego o kwotę
podatku naliczonego w całości lub w części lub zwrotu różnicy podatku w całości
lub w części, uwzględniając specyfikę działalności rolniczej, a także mając na
uwadze uwarunkowania obrotu gospodarczego niektórymi towarami.