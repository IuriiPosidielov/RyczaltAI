Art. 122. 1. Zwalnia się od podatku dostawę, wewnątrzwspólnotowe nabycie
i import złota inwestycyjnego, w tym również złota inwestycyjnego
reprezentowanego przez certyfikaty na złoto asygnowane lub nieasygnowane, lub
złota, którym prowadzony jest obrót na rachunkach złota, oraz w szczególności
pożyczki w złocie i operacje typu swap w złocie, z którymi wiąże się prawo
własności lub roszczenie w odniesieniu do złota inwestycyjnego, a także transakcje
dotyczące złota inwestycyjnego związane z kontraktami typu futures i forward,
powodujące przeniesienie prawa własności lub roszczenia w odniesieniu do złota
inwestycyjnego.
2. Zwolnienie, o którym mowa w ust. 1, stosuje się odpowiednio do usług
świadczonych przez agentów działających w imieniu i na rzecz innych osób,
pośredniczących w dostawie złota inwestycyjnego dla swojego zleceniodawcy.