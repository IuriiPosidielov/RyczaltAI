Art. 163. 1. Jeżeli w 2003 r. podatnik osiągnął obrót przekraczający kwotę
30 000 zł z tytułu wykonywania czynności, które zgodnie z przepisami ustawy
podlegałyby opodatkowaniu lub nie podlegałyby opodatkowaniu, przy obliczaniu
kwoty podatku naliczonego podlegającego odliczeniu zgodnie z art. 90 w okresach
rozliczeniowych od maja do grudnia 2004 r. przyjmuje się proporcję, o której
mowa w art. 90 ust. 3–8, wyliczoną na podstawie obrotów osiągniętych w 2003 r.
z wykonywania tych czynności, uwzględniając zakres prawa do obniżenia kwoty
podatku należnego, jaki wynika z ustawy. W przypadku gdy podatnik uzna jednak,
że w odniesieniu do niego kwota osiągniętego w 2003 r. obrotu byłaby
niereprezentatywna, stosuje się art. 90 ust. 9.
2. Korekta kwoty podatku naliczonego, o której mowa w art. 91, za rok
2004 dotyczy okresu od dnia 1 maja do końca roku podatkowego. Do obliczenia
proporcji przyjmuje się obroty osiągnięte w tym okresie. Obliczoną za ten okres
proporcję stosuje się przy wyliczeniu kwoty podatku naliczonego podlegającego
odliczeniu zgodnie z art. 90 w trakcie 2005 r. W stosunku do środków trwałych
oraz wartości niematerialnych i prawnych nabytych przed 1 maja 2004 r. stosuje
się przepisy art. 20 ust. 5 ustawy, o której mowa w art. 175.