Art. 111. 1. Podatnicy dokonujący sprzedaży na rzecz osób fizycznych
nieprowadzących działalności gospodarczej oraz rolników ryczałtowych są
obowiązani prowadzić ewidencję sprzedaży przy zastosowaniu kas rejestrujących.
1a. (uchylony)
1b. W ewidencji, o której mowa w ust. 1, wykazuje się dane o sprzedaży,
zawarte w dokumentach wystawianych przy zastosowaniu kas rejestrujących,
w tym określające przedmiot opodatkowania, wysokość podstawy opodatkowania
i podatku należnego oraz dane służące identyfikacji poszczególnych sprzedaży,
w tym numer, za pomocą którego podatnik jest zidentyfikowany na potrzeby
podatku albo podatku od wartości dodanej.
2. W przypadku stwierdzenia, że podatnik narusza obowiązek określony
w ust. 1, naczelnik urzędu skarbowego lub naczelnik urzędu celno-skarbowego
ustala za okres do momentu rozpoczęcia prowadzenia ewidencji sprzedaży przy
zastosowaniu kas rejestrujących, dodatkowe zobowiązanie podatkowe
w wysokości odpowiadającej 30 % kwoty podatku naliczonego przy nabyciu
towarów i usług. W stosunku do osób fizycznych, które za ten sam czyn ponoszą
odpowiedzialność za wykroczenie skarbowe albo za przestępstwo skarbowe,
dodatkowego zobowiązania podatkowego nie ustala się.
7) Zmiany wymienionego rozporządzenia zostały ogłoszone w Dz. Urz. UE L 158 z 10.06.2013,
str. 1, Dz. Urz. UE L 348 z 29.12.2017, str. 1, Dz. Urz. UE L 259 z 16.10.2018, str. 1, Dz. Urz.
UE L 311 z 07.12.2018, str. 1 oraz Dz. Urz. UE L 62 z 02.03.2020, str. 1 i 13.
3. Jeżeli z przyczyn niezależnych od podatnika nie może być prowadzona
ewidencja sprzedaży przy zastosowaniu kas rejestrujących, podatnik jest
obowiązany ewidencjonować sprzedaż przy zastosowaniu rezerwowej kasy
rejestrującej. W przypadku gdy ewidencjonowanie sprzedaży przy zastosowaniu
rezerwowej kasy rejestrującej jest niemożliwe, podatnik nie może dokonywać
sprzedaży.
3a. Podatnicy prowadzący ewidencję sprzedaży przy zastosowaniu kas
Nowe brzmienie
rejestrujących są obowiązani: wprowadzenia do
wyliczenia w pkt
1) wystawić i wydać nabywcy paragon fiskalny lub fakturę z każdej sprzedaży: 
wystawić i wydać nabywcy paragon fiskalny z każdej sprzedaży: 
a) w postaci papierowej lub U. z 2023 r. poz.
1598 oraz z 2024
b) za zgodą nabywcy, w postaci elektronicznej, przesyłając ten dokument
przy użyciu systemu teleinformatycznego Szefa Krajowej Administracji Skarbowej
pośredniczącego przy wydawaniu paragonów fiskalnych w postaci
elektronicznej nabywcy, bez konieczności podawania jego danych
osobowych;
2) dokonywać niezwłocznego zgłoszenia właściwemu podmiotowi
prowadzącemu serwis kas rejestrujących każdej nieprawidłowości w pracy
kasy;
3) udostępniać kasy rejestrujące do kontroli stanu ich nienaruszalności
i prawidłowości pracy na każde żądanie właściwych organów;
4) poddawać kasy rejestrujące w terminach określonych w przepisach wydanych
na podstawie ust. 7a pkt 4 obowiązkowemu przeglądowi technicznemu przez
właściwy podmiot prowadzący serwis kas rejestrujących;
6) przechowywać kopie dokumentów kasowych przez okres wymagany
w art. 112, zgodnie z warunkami określonymi w ustawie z dnia 29 września
1994 r. o rachunkowości (Dz. U. z 2023 r. poz. 120, 295 i 1598 oraz z 2024 r.
poz. 619, 1685 i 1863);
7) stosować kasy rejestrujące wyłącznie do prowadzenia ewidencji własnej
sprzedaży, z zastrzeżeniem ust. 3b;
8) wystawiać przy zastosowaniu kas rejestrujących dokumenty inne niż
określone w pkt 1 dotyczące sprzedaży lub pracy tych kas;
9) prowadzić i przechowywać dokumentację o przebiegu eksploatacji kasy
rejestrującej, z uwzględnieniem przepisów wydanych na podstawie ust. 7a
i ust. 9 pkt 1;
11) poddać obowiązkowemu przeglądowi technicznemu kasy rejestrujące, które
zostały przez podatnika utracone, a następnie odzyskane, przed ich
ponownym zastosowaniem do prowadzenia ewidencji;
12) zapewnić połączenie umożliwiające przesyłanie danych między kasą
rejestrującą a Centralnym Repozytorium Kas, określone w art. 111a ust. 3;
13) zakończyć używanie kas rejestrujących w przypadku zakończenia
działalności gospodarczej lub pracy kas rejestrujących, zapewniając
zabezpieczenie danych z kasy rejestrującej.
3aa. Wykonanie obowiązku, o którym mowa w ust. 3a pkt 4, stwierdza się na
podstawie wpisu wyniku przeglądu technicznego w książce kasy rejestrującej
i zapisu daty dokonania tego przeglądu w Centralnym Repozytorium Kas.
3ab. W przypadku gdy z przyczyn niezależnych od podatnika nie jest możliwe
zapewnienie połączenia, o którym mowa w art. 111a ust. 3:
1) czasowo – podatnik jest obowiązany prowadzić ewidencję sprzedaży
i zapewnić to połączenie niezwłocznie po ustaniu tych przyczyn;
2) trwale – podatnik jest obowiązany prowadzić ewidencję sprzedaży i za zgodą
naczelnika urzędu skarbowego zapewnić to połączenie w ustalonych
z naczelnikiem urzędu skarbowego odstępach czasowych.
3b. Podatnicy prowadzący ewidencję sprzedaży, u których podstawą
opodatkowania jest kwota prowizji lub inna postać wynagrodzenia za wykonywane
usługi w ramach umowy agencyjnej, zlecenia, pośrednictwa lub innej umowy o
podobnym charakterze albo marża, ewidencjonują na potrzeby obliczenia osiąganej
przez nich wysokości podstawy opodatkowania i podatku należnego całą wartość
sprzedaży własnej oraz prowadzonej na rzecz lub w imieniu innych podatników.
3c. Do prowadzenia ewidencji sprzedaży mogą być stosowane wyłącznie kasy
rejestrujące, które zostały nabyte w okresie obowiązywania potwierdzenia,
o którym mowa w ust. 6b, z uwzględnieniem ust. 3d.
3ca. Podatnicy mogą używać kas rejestrujących, o których mowa w ust. 6a,
do prowadzenia ewidencji sprzedaży, na podstawie umowy najmu, dzierżawy,
leasingu lub innej umowy o podobnym charakterze, gdy zostały one nabyte
odpowiednio przez wynajmującego, wydzierżawiającego, leasingodawcę lub drugą
stronę innej umowy o podobnym charakterze, w okresie obowiązywania
potwierdzenia, o którym mowa w ust. 6b, z uwzględnieniem ust. 3d.
3d. W przypadku gdy dla danego rodzaju czynności, zgodnie z przepisami
wydanymi na podstawie ust. 7a pkt 1, są przewidziane kasy rejestrujące
o zastosowaniu specjalnym – podatnik jest obowiązany stosować te kasy.
4. Podatnicy, u których:
1) powstał obowiązek prowadzenia ewidencji sprzedaży i którzy
w obowiązujących terminach rozpoczęli prowadzenie ewidencji sprzedaży
przy zastosowaniu kas rejestrujących, o których mowa w ust. 6a,
2) nie powstał obowiązek prowadzenia ewidencji sprzedaży i którzy rozpoczęli
prowadzenie ewidencji sprzedaży przy zastosowaniu kas rejestrujących,
o których mowa w ust. 6a, oraz dotychczas nie używali kas rejestrujących lub
kas, o których mowa w art. 145a ust. 1, do prowadzenia ewidencji sprzedaży
– mają prawo do odliczenia od podatku należnego kwoty wydanej na zakup każdej
z kas rejestrujących, w wysokości 90 % jej ceny zakupu (bez podatku), nie więcej
jednak niż 700 zł, a w przypadku gdy kwota ta jest w okresie rozliczeniowym
wyższa od kwoty podatku należnego, mają prawo do zwrotu ich różnicy na
rachunek bankowy podatnika w banku mającym siedzibę na terytorium kraju lub
na rachunek podatnika w spółdzielczej kasie oszczędnościowo-kredytowej, której
jest członkiem, lub do odliczenia od podatku należnego tej różnicy za następne
okresy rozliczeniowe, pod warunkiem że zakup kas rejestrujących nastąpił nie
później niż w terminie 6 miesięcy od dnia rozpoczęcia prowadzenia tej ewidencji.
5. W przypadku gdy podatnicy, o których mowa w ust. 4, wykonują
wyłącznie czynności zwolnione od podatku lub są podatnikami, u których sprzedaż
jest zwolniona od podatku na podstawie art. 113 ust. 1 i 9, urząd skarbowy
dokonuje zwrotu kwoty określonej w ust. 4 na rachunek bankowy podatnika
w banku mającym siedzibę na terytorium kraju lub na rachunek podatnika
w spółdzielczej kasie oszczędnościowo-kredytowej, której jest członkiem,
w terminie do 25. dnia od dnia złożenia wniosku przez podatnika.
5a. Jeżeli prawidłowość złożonego przez podatnika wniosku nie budzi
wątpliwości, urząd skarbowy dokonuje zwrotu, o którym mowa w ust. 5, bez
wydawania decyzji.
5b. W przypadku stwierdzenia nieprawidłowości w złożonym przez
podatnika wniosku naczelnik urzędu skarbowego wydaje decyzję, w której określa
prawidłową wysokość zwrotu, o którym mowa w ust. 5, albo odmawia dokonania
zwrotu.
5c. W przypadku wystąpienia klęski żywiołowej na skutek powodzi
podatnikom, u których powstał obowiązek prowadzenia ewidencji sprzedaży przy
zastosowaniu kas rejestrujących i którzy zakupili kasę rejestrującą, o której mowa
w ust. 6a, w miejsce kasy utraconej lub trwale uszkodzonej w wyniku tej klęski
żywiołowej, może przysługiwać odliczenie od podatku należnego lub zwrot
wydatków poniesionych na jej zakup. Przepisy ust. 4–5b i 6 stosuje się
odpowiednio.
6. Podatnicy są obowiązani do zwrotu odliczonych lub zwróconych im kwot
wydanych na zakup kas rejestrujących, w przypadku gdy w okresie 3 lat od dnia
rozpoczęcia prowadzenia ewidencji sprzedaży zakończą działalność gospodarczą
lub nie poddadzą kas rejestrujących w terminach określonych w przepisach
wydanych na podstawie ust. 7a pkt 4 obowiązkowemu przeglądowi technicznemu
przez właściwy podmiot prowadzący serwis, a także w innych przypadkach
określonych w przepisach wydanych na podstawie ust. 7 pkt 2.
6a. Kasa rejestrująca musi zapewniać prawidłowe zaewidencjonowanie,
przechowywanie i bezpieczne przesyłanie danych z kasy rejestrującej na
zewnętrzne nośniki danych oraz umożliwiać połączenie i przesyłanie danych
między kasą rejestrującą a Centralnym Repozytorium Kas, określone w art. 111a
ust. 3. Pamięć fiskalna kasy rejestrującej musi posiadać numer unikatowy
nadawany w drodze czynności materialno-technicznych przez ministra właściwego
do spraw finansów publicznych.
6b. Producenci krajowi i podmioty dokonujące wewnątrzwspólnotowego
nabycia lub importu kas rejestrujących w celu wprowadzenia ich na terytorium
kraju do obrotu są obowiązani do uzyskania dla danego typu kas rejestrujących
potwierdzenia Prezesa Głównego Urzędu Miar, że kasy te spełniają funkcje
wymienione w ust. 6a i wymagania techniczne dla kas rejestrujących.
6c. Potwierdzenie, o którym mowa w ust. 6b, wydaje się na czas określony.
Potwierdzenie to może być cofnięte w przypadku wprowadzenia do obrotu kas
rejestrujących:
1) niespełniających funkcji wymienionych w ust. 6a lub wymagań technicznych
dla kas rejestrujących, lub
2) niezgodnych z egzemplarzem wzorcowym kasy rejestrującej lub
dokumentami dołączanymi do wniosku o wydanie tego potwierdzenia.
6d. Prezes Głównego Urzędu Miar:
1) w drodze decyzji wydaje, odmawia wydania lub cofa potwierdzenie, o którym
mowa w ust. 6b;
2) ogłasza w Dzienniku Urzędowym Głównego Urzędu Miar wykaz typów kas
rejestrujących:
a) które otrzymały potwierdzenie, o którym mowa w ust. 6b, wraz
z określeniem numeru i daty potwierdzenia, terminu jego
obowiązywania oraz nazwy producenta krajowego, podmiotu
dokonującego wewnątrzwspólnotowego nabycia lub importu kas
rejestrujących,
b) na które cofnięto potwierdzenie, o którym mowa w ust. 6b, wraz
z określeniem numeru i daty potwierdzenia, daty jego cofnięcia oraz
nazwy producenta krajowego, podmiotu, który dokonał
wewnątrzwspólnotowego nabycia lub importu kas rejestrujących.
6e. Spełnienie funkcji wymienionych w ust. 6a i wymagań technicznych dla
kas rejestrujących stwierdza się na podstawie wyników badań wykonywanych
przez Prezesa Głównego Urzędu Miar, potwierdzonych sprawozdaniem.
6f. W przypadku stwierdzenia na podstawie badań, że dany typ kas
rejestrujących nie spełnia określonych funkcji wymienionych w ust. 6a lub
wymagań technicznych dla kas rejestrujących, Prezes Głównego Urzędu Miar
odmawia wydania potwierdzenia, o którym mowa w ust. 6b.
6fa. W przypadku zmiany programu pracy kasy rejestrującej Prezes
Głównego Urzędu Miar zmienia, w drodze decyzji, potwierdzenie, o którym mowa
w ust. 6b. Przepisy ust. 6b, ust. 6d pkt 2, ust. 6e i 6f stosuje się odpowiednio.
6g. Producenci krajowi i podmioty dokonujące wewnątrzwspólnotowego
nabycia lub importu kas rejestrujących, którzy uzyskali potwierdzenie, o którym
mowa w ust. 6b, są obowiązani do:
1) zorganizowania serwisu kas rejestrujących dokonującego przeglądów
technicznych kas;
2) zamieszczania w dokumentach obowiązkowo dołączanych do kasy
rejestrującej przy wprowadzaniu jej do obrotu deklaracji, według wzoru
określonego w przepisach wydanych na podstawie ust. 9 pkt 6, o spełnieniu
przez dostarczaną kasę funkcji wymienionych w ust. 6a i wymagań
technicznych dla kas rejestrujących oraz zgodności z egzemplarzem
wzorcowym kasy, która była podstawą do wydania potwierdzenia, o którym
mowa w ust. 6b.
6h. Podmiot dokonujący sprzedaży kasy rejestrującej jej użytkownikowi jest
obowiązany przekazać aktualny wykaz uprawnionych podmiotów, które prowadzą
serwis, o którym mowa w ust. 6g pkt 1, wraz z adresami punktów, w których są
wykonywane usługi serwisowe (w tym przeglądy techniczne kas) w zakresie
danego typu kasy.
6i. Podmioty, które występowały z wnioskiem o wydanie potwierdzenia,
o którym mowa w ust. 6b, są obowiązane przed likwidacją działalności do
przekazania w drodze umowy obowiązków i uprawnień w zakresie prowadzenia
serwisu, o którym mowa w ust. 6g pkt 1, innemu podmiotowi będącemu
producentem krajowym, podmiotem dokonującym wewnątrzwspólnotowego
nabycia lub importu kas rejestrujących, wprowadzającym do obrotu kasy
rejestrujące lub innym podmiotom prowadzącym serwis kas rejestrujących.
O zawarciu umowy podmioty przekazujące serwis kas rejestrujących są
obowiązane powiadomić właściwego dla nich naczelnika urzędu skarbowego.
6j. W przypadku gdy do obrotu wprowadzono kasę rejestrującą, która wbrew
deklaracji, o której mowa w ust. 6g pkt 2, nie spełnia funkcji wymienionych
w ust. 6a lub wymagań technicznych dla kas rejestrujących, lub do której nie
dołączono takiej deklaracji, naczelnik urzędu skarbowego nakłada, w drodze
decyzji, na producenta krajowego, podmiot dokonujący wewnątrzwspólnotowego
nabycia lub importu kasy rejestrującej albo inny podmiot wprowadzający do obrotu
tę kasę karę pieniężną w wysokości 5000 zł.
6k. Podstawą do wydania decyzji, o której mowa w ust. 6j, w zakresie
wymaganych funkcji wymienionych w ust. 6a i wymagań technicznych dla kas
rejestrujących jest opinia Prezesa Głównego Urzędu Miar, która zawiera opis
braków w zakresie spełnienia tych funkcji lub wymagań technicznych.
6ka. W przypadku gdy podatnik nie podda kasy rejestrującej w terminach
określonych w przepisach wydanych na podstawie ust. 7a pkt 4 obowiązkowemu
przeglądowi technicznemu przez właściwy podmiot prowadzący serwis, naczelnik
urzędu skarbowego nakłada, w drodze decyzji, na podatnika karę pieniężną
w wysokości 300 zł.
6l. Wpływy z kar pieniężnych, o których mowa w ust. 6j i 6ka, stanowią
dochód budżetu państwa. Karę pieniężną uiszcza się, bez wezwania naczelnika
urzędu skarbowego, na rachunek bankowy właściwego urzędu skarbowego w
terminie 14 dni od dnia doręczenia decyzji, o której mowa w ust. 6j i 6ka.
6m. W zakresie nieuregulowanym w ust. 6j–6l do kar pieniężnych stosuje się
odpowiednio przepisy działu IV Ordynacji podatkowej.
7. Minister właściwy do spraw finansów publicznych, w drodze
rozporządzenia:
1) określi warunki, sposób i tryb odliczania od podatku należnego lub zwrotu
kwot, o których mowa w ust. 4 i 5, uwzględniając obowiązki podatników
związane ze składaniem deklaracji podatkowej oraz przeciwdziałanie
nadużyciom związanym z odliczeniem albo zwrotem tych kwot;
2) określi warunki i tryb zwrotu przez podatnika kwot, o których mowa w ust. 6,
oraz inne przypadki naruszenia warunków związanych z ich odliczeniem albo
zwrotem, powodujące konieczność dokonania przez podatnika zwrotu,
uwzględniając okres używania kas rejestrujących, przestrzeganie przez
podatników obowiązków związanych z używaniem tych kas oraz konieczność
zapewnienia kontroli realizacji nałożonego na podatników obowiązku zwrotu
odliczonych albo zwróconych im kwot wydanych na zakup kas rejestrujących
w przypadku naruszenia warunków związanych z odliczeniem albo zwrotem
tych kwot;
3) może podwyższyć wysokość odliczenia lub zwrotu kwoty wydanej na zakup
kas rejestrujących, uwzględniając wydatki związane z ich zakupem.
7a. Minister właściwy do spraw finansów publicznych określi, w drodze
rozporządzenia:
1) sposób prowadzenia ewidencji sprzedaży przy zastosowaniu kas
rejestrujących, w tym kas o zastosowaniu specjalnym dla danego rodzaju
czynności, oraz warunki i sposób używania kas rejestrujących, w tym sposób
zakończenia używania kas w przypadku zakończenia działalności
gospodarczej lub pracy tych kas, sposób wystawiania dokumentów z kas
rejestrujących i szczególne przypadki wydawania nabywcy dowodu
sprzedaży oraz rodzaje dokumentów składanych w związku z używaniem kas
rejestrujących, sposób ich składania oraz wzory tych dokumentów,
uwzględniając potrzebę właściwego prowadzenia ewidencji sprzedaży przy
zastosowaniu kas rejestrujących przez podatników, o których mowa w ust. 1,
oraz potrzebę przeciwdziałania nieewidencjonowaniu sprzedaży przy
zastosowaniu tych kas przez podatników, jak również zapewnienia kontroli
prawidłowości rozliczania podatku i prawidłowości końcowego rozliczenia
pracy kas rejestrujących;
2) (uchylony)
3) warunki zorganizowania i prowadzenia serwisu kas rejestrujących mające
znaczenie dla ewidencjonowania, w tym warunki, które powinny spełniać
podmioty prowadzące serwis kas rejestrujących, uwzględniając potrzebę
prawidłowego ewidencjonowania sprzedaży przy zastosowaniu tych kas przez
podatników, o których mowa w ust. 1, oraz dostępność serwisu kas;
4) terminy oraz zakres obowiązkowych przeglądów technicznych, o których
mowa w ust. 3a pkt 4 i 11, uwzględniając potrzebę sprawdzenia poprawnego
działania kasy rejestrującej w zakresie prawidłowego ewidencjonowania
sprzedaży, przechowywania zarejestrowanych w niej danych, wydawania
konsumentowi dowodów nabycia towarów i usług i wydawania innych
dokumentów fiskalnych.
7b. Minister właściwy do spraw finansów publicznych może określić, w
drodze rozporządzenia:
1) przypadki, w których przysługuje odliczenie od podatku należnego lub zwrot,
o których mowa w ust. 5c, uwzględniając obszar, na którym wystąpiła klęska
żywiołowa na skutek powodzi, miejsce zamieszkania, siedzibę lub miejsce
prowadzenia działalności podatnika, który utracił lub u którego nastąpiło
trwałe uszkodzenie kasy rejestrującej, okres, w którym zakup kasy
rejestrującej będzie uprawniał do odliczania od podatku należnego lub zwrotu
wydatków na jej zakup;
2) warunki, sposób i tryb odliczania od podatku należnego lub zwrotu, o których
mowa w ust. 5c, uwzględniając obowiązki podatników związane ze
składaniem deklaracji podatkowej oraz przeciwdziałanie nadużyciom
związanym z odliczeniem albo zwrotem wydatków na zakup kasy
rejestrującej;
3) wysokość odliczenia od podatku należnego lub zwrotu, o których mowa w ust.
5c, większą niż określona w ust. 4, uwzględniając rzeczywiste wydatki na
zakup kasy rejestrującej oraz przysługujące podatnikom prawo do odliczenia
od podatku należnego kwoty wydanej na zakup tej kasy;
4) przypadki, w których podatnicy nie są obowiązani do zwrotu, o którym mowa
w ust. 6, dotyczącego zakupu kasy utraconej lub trwale uszkodzonej w wyniku
klęski żywiołowej na skutek powodzi, uwzględniając skutki dla podatnika
wynikające z wystąpienia tej klęski żywiołowej.
8. Minister właściwy do spraw finansów publicznych może zwolnić, w drodze
rozporządzenia, na czas określony, niektóre grupy podatników oraz niektóre
czynności z obowiązku, o którym mowa w ust. 1, oraz określić warunki
korzystania ze zwolnienia, mając na uwadze interes publiczny, w szczególności
sytuację budżetu państwa. Przy wydawaniu rozporządzenia minister właściwy do
spraw finansów publicznych uwzględnia:
1) wielkość i proporcje sprzedaży zwolnionej od podatku w danej grupie
podatników;
2) stosowane przez podatników zasady dokumentowania sprzedaży;
3) możliwości techniczno-organizacyjne prowadzenia przez podatników
ewidencji przy zastosowaniu kas rejestrujących;
4) konieczność zapewnienia realizacji obowiązku, o którym mowa w ust. 1, przy
uwzględnieniu korzyści wynikających z ewidencjonowania sprzedaży przy
zastosowaniu kas rejestrujących oraz faktu zwrotu podatnikom przez budżet
państwa części wydatków na zakup tych kas;
5) konieczność zapewnienia prawidłowości rozliczania podatku, w tym
właściwego ewidencjonowania sprzedaży;
6) konieczność zapewnienia kontroli prawidłowości rozliczania podatku;
7) konieczność przeciwdziałania nadużyciom związanym
z nieewidencjonowaniem sprzedaży przez podatników.
9. Minister właściwy do spraw gospodarki w porozumieniu z ministrem
właściwym do spraw finansów publicznych określi, w drodze rozporządzenia:
1) wymagania techniczne dla kas rejestrujących dotyczące:
a) rodzajów kas rejestrujących,
b) konstrukcji kas rejestrujących,
c) zapisu i przechowywania danych w pamięciach kas rejestrujących,
d) dokumentów wystawianych przy zastosowaniu kas rejestrujących,
e) pracy kas rejestrujących, w tym połączenia i przesyłania danych między
kasami rejestrującymi a Centralnym Repozytorium Kas, określonych
w art. 111a ust. 3, oraz fiskalizacji kas rejestrujących,
f) kas rejestrujących o zastosowaniu specjalnym,
2) rodzaje danych zawartych we wniosku o wydanie potwierdzenia, o którym
mowa w ust. 6b, oraz rodzaje dokumentów, w tym oświadczeń, i urządzeń,
w tym kas rejestrujących wzorcowych do badań, niezbędnych do wydania
potwierdzenia, w tym dołączanych do wniosku o wydanie potwierdzenia,
3) okres, na który jest wydawane potwierdzenie, o którym mowa w ust. 6b,
4) zakres badań kasy rejestrującej oraz rodzaje danych zawartych
w sprawozdaniu z badań kasy rejestrującej,
5) sposób oznaczania pamięci fiskalnej kas rejestrujących numerami
unikatowymi oraz warunki ich przydzielania,
6) rodzaje dokumentów dołączanych do kasy rejestrującej przy wprowadzaniu
jej do obrotu oraz wzór deklaracji, o której mowa w ust. 6g pkt 2
– uwzględniając potrzebę przeciwdziałania nieewidencjonowaniu lub
nieprawidłowemu prowadzeniu ewidencji sprzedaży przez podatników oraz
zabezpieczenia zaewidencjonowanych danych, a także bezpiecznego przesyłania
tych danych między kasą a Centralnym Repozytorium Kas, konieczność
zapewnienia nabywcy prawa do otrzymania dowodu nabycia towarów i usług
z uwidocznioną kwotą podatku oraz możliwość sprawdzenia przez niego
prawidłowości zaewidencjonowania sprzedaży i wystawiania dowodu
potwierdzającego jej dokonanie oraz optymalne dla danego rodzaju sprzedaży
rozwiązania techniczne dotyczące konstrukcji kas rejestrujących, jak również
celowość systematycznej aktualizacji i weryfikacji wydanych potwierdzeń,
o których mowa w ust. 6b.