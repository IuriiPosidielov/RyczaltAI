Art. 73. Zwalnia się od podatku import:
1) folderów, broszur, książek, czasopism, przewodników, oprawionych lub
nieoprawionych plakatów, nieoprawionych fotografii i powiększeń
fotograficznych, ilustrowanych lub nieilustrowanych map geograficznych,
ilustrowanych kalendarzy, których głównym celem jest zachęcanie do
wyjazdów zagranicznych, w szczególności do uczestnictwa w spotkaniach
lub imprezach o charakterze kulturalnym, turystycznym, sportowym,
religijnym lub zawodowym, pod warunkiem że towary te:
a) są przeznaczone do bezpłatnego rozdania oraz
b) nie zawierają więcej niż 25 % powierzchni prywatnej reklamy, oraz
c) mają charakter materiałów promocyjnych;
2) wykazów i spisów hoteli zagranicznych wydawanych przez urzędowe
instytucje turystyczne lub pod ich patronatem oraz rozkładów jazdy środków
transportu działających na terytorium państwa trzeciego, jeżeli dokumenty te
nie zawierają więcej niż 25 % powierzchni prywatnej reklamy;
3) materiałów wysyłanych akredytowanym przedstawicielom lub
korespondentom instytucji turystycznych i nieprzeznaczonych do rozdania,
a w szczególności roczniki, spisy abonentów telefonicznych lub teleksowych,
spisy hoteli, katalogi targowe, próbki wyrobów rzemieślniczych o nieznacznej
wartości, dokumentacja na temat muzeów, uniwersytetów, uzdrowisk lub
innych podobnych instytucji.