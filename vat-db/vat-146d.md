Art. 146d. 1. Minister właściwy do spraw finansów publicznych, w drodze
rozporządzenia:
1) w okresie, o którym mowa w art. 146aa, może obniżać stawki podatku do
wysokości 0 %, 5 % lub 8 % dla dostaw niektórych towarów i świadczenia
niektórych usług albo dla części tych dostaw lub części świadczenia usług oraz
określać warunki stosowania obniżonych stawek;
2) na czas określony nie dłuższy niż do dnia 31 stycznia 2011 r. może obniżyć
stawkę podatku w wysokości 8 % do wysokości 7 % dla dostaw niektórych
towarów i świadczenia niektórych usług albo dla części tych dostaw lub części
świadczenia usług oraz określić warunki stosowania tej stawki.
2. Minister przy wydawaniu rozporządzeń, o których mowa w ust. 1,
uwzględnia:
1) specyfikę obrotu niektórymi towarami i świadczenia niektórych usług;
2) przebieg realizacji budżetu państwa;
3) przepisy Unii Europejskiej.