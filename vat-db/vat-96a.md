Art. 96a. W przypadku świadczenia usług międzynarodowego przewozu
drogowego, polegającego na okazjonalnym przewozie osób autobusami
zarejestrowanymi na terytorium państwa członkowskiego innym niż terytorium
kraju, przez podatników posiadających siedzibę działalności gospodarczej lub stałe
miejsce prowadzenia działalności gospodarczej, z którego świadczą te usługi, na
terytorium państwa członkowskiego innym niż terytorium kraju, a w przypadku
braku takiej siedziby działalności gospodarczej lub stałego miejsca prowadzenia
działalności gospodarczej posiadających stałe miejsce zamieszkania albo zwykłe
miejsce pobytu na terytorium państwa członkowskiego innym niż terytorium kraju,
kierujący pojazdem w trakcie wykonywania tych przewozów na terytorium kraju
jest obowiązany do:
1) posiadania potwierdzenia zarejestrowania tego podatnika jako podatnika VAT
czynnego lub kopii takiego potwierdzenia, o której mowa w art. 96 ust. 14 –
w przypadku obowiązku złożenia przez podatnika zgłoszenia rejestracyjnego,
o którym mowa w art. 96 ust. 1, albo
2) posiadania wydruku potwierdzenia, o którym mowa w art. 134a ust. 4 –
w przypadku złożenia przez podatnika zgłoszenia, o którym mowa
w art. 134a ust. 1.