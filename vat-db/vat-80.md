Art. 80. 1. Zwalnia się od podatku import towarów przeznaczonych do
użytku:
1) urzędowego obcych przedstawicielstw dyplomatycznych, urzędów
konsularnych oraz misji specjalnych na terytorium kraju, a także organizacji
międzynarodowych mających siedzibę lub placówkę na terytorium kraju,
2) osobistego uwierzytelnionych w Rzeczypospolitej Polskiej szefów
przedstawicielstw dyplomatycznych państw obcych, osób należących do
personelu dyplomatycznego tych przedstawicielstw i misji specjalnych, osób
należących do personelu organizacji międzynarodowych oraz innych osób
korzystających z przywilejów i immunitetów na podstawie ustaw, umów lub
powszechnie uznanych zwyczajów międzynarodowych, jak również
pozostających z nimi we wspólnocie domowej członków ich rodzin,
3) osobistego urzędników konsularnych państw obcych oraz pozostających
z nimi we wspólnocie domowej członków ich rodzin,
4) osobistego osób niekorzystających z immunitetów, a należących do
cudzoziemskiego personelu przedstawicielstw dyplomatycznych, urzędów
konsularnych oraz misji specjalnych na terytorium kraju
– na zasadzie wzajemności i pod warunkiem nieodstępowania towarów przez okres
3 lat od dnia dopuszczenia ich do obrotu osobom innym niż wymienione w pkt 1–
4.
2. Na zasadzie wzajemności, zwolnienie, o którym mowa w ust. 1,
w odniesieniu do pojazdu silnikowego w rozumieniu art. 2 pkt 32 ustawy z dnia
20 czerwca 1997 r. – Prawo o ruchu drogowym (Dz. U. z 2024 r. poz. 1251) stosuje
się także, jeżeli niezachowanie terminu określonego w ust. 1 było uzasadnione
okolicznościami związanymi z ważnym interesem służby, dotyczącymi
przesiedlenia osoby odstępującej pojazd silnikowy w celu podjęcia pracy w innym
państwie, a osoba ta przebywała na terytorium kraju nie krócej niż 2 lata.