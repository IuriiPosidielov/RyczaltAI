Art. 120. 1. Na potrzeby stosowania niniejszego rozdziału:
1) przez dzieła sztuki rozumie się:
a) obrazy, kolaże i podobne płyty dekoracyjne, rysunki i pastele, wykonane
w całości przez artystę, z wyłączeniem planów i rysunków do celów
architektonicznych, inżynieryjnych, przemysłowych, komercyjnych,
topograficznych lub podobnych, ręcznie zdobionych produktów
rzemiosła artystycznego, tkanin malowanych dla scenografii teatralnej,
do wystroju pracowni artystycznych lub im podobnych zastosowań (CN
9701),
b) oryginalne sztychy, druki i litografie, sporządzone w ograniczonej
liczbie egzemplarzy, czarno-białe lub kolorowe, złożone z jednego lub
kilku arkuszy, w całości wykonane przez artystę, niezależnie od
zastosowanego przez niego procesu lub materiału, z wyłączeniem
wszelkich procesów mechanicznych lub fotomechanicznych (CN 9702),
c) oryginalne rzeźby oraz posągi z dowolnego materiału, pod warunkiem że
zostały one wykonane w całości przez artystę; odlewy rzeźby, których
liczba jest ograniczona do 8 egzemplarzy, a wykonanie było
nadzorowane przez artystę lub jego spadkobierców (CN 9703),
d) gobeliny (CN 5805 00 00) oraz tkaniny ścienne (CN 6304) wykonane
ręcznie na podstawie oryginalnych wzorów dostarczonych przez artystę,
pod warunkiem że ich liczba jest ograniczona do 8 egzemplarzy,
e) fotografie wykonane przez artystę, opublikowane przez niego lub pod
jego nadzorem, podpisane i ponumerowane, ograniczone do
30 egzemplarzy we wszystkich rozmiarach oraz oprawach;
2) przez przedmioty kolekcjonerskie rozumie się:
a) znaczki pocztowe lub skarbowe, stemple pocztowe, koperty pierwszego
obiegu, ostemplowane materiały piśmienne i im podobne, ofrankowane,
a jeżeli nieofrankowane, to uznane za nieważne i nieprzeznaczone do
użytku jako ważne środki płatnicze (CN 9704 00 00),
b) kolekcje oraz przedmioty kolekcjonerskie o wartości zoologicznej,
botanicznej, mineralogicznej, anatomicznej, historycznej,
archeologicznej, paleontologicznej, etnograficznej lub numizmatycznej
(CN 9705), a także przedmioty kolekcjonerskie, o których mowa
w art. 43 ust. 1 pkt 7;
3) przez antyki rozumie się przedmioty, inne niż wymienione w pkt 1 i 2,
których wiek przekracza 100 lat (CN 9706);
4) przez towary używane rozumie się ruchome dobra materialne nadające się do
dalszego użytku w ich aktualnym stanie lub po naprawie, inne niż określone
w pkt 1–3 oraz inne niż metale szlachetne lub kamienie szlachetne (CN 7102,
7103, 7106, 7108, 7110, 7112);
5) przez kwotę sprzedaży rozumie się całkowitą kwotę, którą podatnik otrzymał
lub ma otrzymać z tytułu dostawy towarów od nabywcy lub osoby trzeciej,
wliczając w to otrzymane dotacje, subwencje i inne dopłaty bezpośrednio
związane z tą dostawą, podatki, cła, opłaty i inne należności o podobnym
charakterze oraz koszty dodatkowe, takie jak prowizje, koszty opakowania,
transportu i ubezpieczenia, którymi podatnik obciąża nabywcę,
z wyłączeniem kwot, o których mowa w art. 29a ust. 7;
6) przez kwotę nabycia rozumie się wszystkie składniki wynagrodzenia,
o których mowa w pkt 5, które dostawca towarów otrzymał lub ma otrzymać
od podatnika;
7) przez łączną wartość dostaw rozumie się sumę poszczególnych kwot
sprzedaży;
8) przez łączną wartość nabyć rozumie się sumę poszczególnych kwot nabycia.
2. Stawkę podatku 7 % stosuje się do importu dzieł sztuki, przedmiotów
kolekcjonerskich oraz antyków.
3. Stawkę podatku 7 % stosuje się również do:
1) dostawy dzieł sztuki dokonywanej:
a) przez ich twórcę lub spadkobiercę twórcy,
b) okazjonalnie przez podatnika innego niż podatnik, o którym mowa
w ust. 4 i 5, którego działalność jest opodatkowana, w przypadku gdy
dzieła sztuki zostały osobiście przywiezione przez podatnika lub zostały
przez niego nabyte od ich twórcy lub spadkobiercy twórcy, lub też
w przypadku gdy uprawniają go one do pełnego odliczenia podatku;
2) wewnątrzwspólnotowego nabycia towarów, jeżeli dokonującym dostawy,
w wyniku której ma miejsce wewnątrzwspólnotowe nabycie towarów, jest
podatnik podatku od wartości dodanej, do którego miałyby zastosowanie
przepisy pkt 1.
3a. Dla dostawy dzieł sztuki, przedmiotów kolekcjonerskich i antyków
opodatkowanych zgodnie z ust. 4 i 5 stawka podatku wynosi 22 %.
4. W przypadku podatnika dokonującego dostawy towarów używanych, dzieł
sztuki, przedmiotów kolekcjonerskich lub antyków nabytych uprzednio przez tego
podatnika w ramach prowadzonej działalności, w celu odprzedaży, podstawą
opodatkowania podatkiem jest marża stanowiąca różnicę między kwotą sprzedaży
a kwotą nabycia, pomniejszona o kwotę podatku.
5. Jeżeli rodzaj poszczególnych przedmiotów kolekcjonerskich lub specyfika
ich dostaw czyni skomplikowanym lub niemożliwym określenie marży zgodnie
z ust. 4, podatnik może, za zgodą naczelnika urzędu skarbowego, obliczać marżę
jako różnicę pomiędzy łączną wartością dostaw a łączną wartością nabyć
określonego rodzaju przedmiotów kolekcjonerskich w okresie rozliczeniowym.
6. (uchylony)
7. Jeżeli w przypadkach, o których mowa w ust. 5, łączna wartość nabyć
określonego rodzaju przedmiotów kolekcjonerskich jest w okresie rozliczeniowym
wyższa od łącznej wartości dostaw takich przedmiotów, różnica ta podwyższa
łączną wartość nabyć przedmiotów kolekcjonerskich w następnym okresie
rozliczeniowym.
8. Jeżeli podatnik oblicza marżę zgodnie z ust. 5, obowiązany jest on do
stosowania takiego sposobu obliczania marży od określonych przedmiotów
kolekcjonerskich do końca okresu, o którym mowa w ust. 13.
9. Jeżeli różnica, o której mowa w ust. 7, utrzymuje się przez okres
12 miesięcy, to podatnik traci prawo do obliczania marży zgodnie z ust. 5. Podatnik
może ubiegać się ponownie o skorzystanie z obliczania marży zgodnie z ust. 5 po
upływie roku od utraty tego prawa, licząc od końca miesiąca, w którym utracił
prawo do rozliczania tą metodą.
10. Przepisy ust. 4 i 5 dotyczą dostawy towarów używanych, dzieł sztuki,
przedmiotów kolekcjonerskich lub antyków, które podatnik nabył od:
1) osoby fizycznej, osoby prawnej lub jednostki organizacyjnej niemającej
osobowości prawnej, niebędącej podatnikiem, o którym mowa w art. 15, lub
niebędącej podatnikiem podatku od wartości dodanej;
2) podatników, o których mowa w art. 15, jeżeli dostawa tych towarów była
zwolniona od podatku na podstawie art. 43 ust. 1 pkt 2, art. 113 lub art. 113a;
3) podatników, jeżeli dostawa tych towarów była opodatkowana zgodnie z ust. 4
i 5;
4) podatników podatku od wartości dodanej, jeżeli dostawa tych towarów była
zwolniona od podatku na zasadach odpowiadających regulacjom zawartym w
art. 43 ust. 1 pkt 2, art. 113 lub art. 113a;
5) podatników podatku od wartości dodanej, jeżeli dostawa tych towarów była
opodatkowana podatkiem od wartości dodanej na zasadach odpowiadających
regulacjom zawartym w ust. 4 i 5, a nabywca posiada dokumenty
jednoznacznie potwierdzające nabycie towarów na tych zasadach.
11. Przepisy ust. 4 i 5 mogą mieć również zastosowanie do dostawy:
1) dzieł sztuki nabytych od podatnika, o którym mowa w art. 15, innego niż
podatnik, o którym mowa w ust. 4 i 5,
2) dzieł sztuki nabytych od podatnika podatku od wartości dodanej innego niż
dokonujący dostawy towarów na zasadach odpowiadających regulacjom
zawartym w ust. 4 i 5
– jeżeli dzieła sztuki nabyte przez podatnika, o którym mowa w ust. 4 i 5, nie
podlegały opodatkowaniu podatkiem według stawki 7 % albo podatkiem od
wartości dodanej według stawki odpowiadającej stawce, o której mowa w art. 98
ust. 1 dyrektywy 2006/112/WE.
12. W przypadku dostawy towarów, o których mowa w ust. 11 pkt 1, kwotę
nabycia, którą należy uwzględnić przy obliczaniu marży, o której mowa w ust. 4
i 5, przyjmuje się w wysokości równej kwocie podstawy opodatkowania
zastosowanej przy imporcie towarów powiększonej o należny podatek z tytułu tego
importu.
13. Przepis ust. 11 stosuje się w przypadku, gdy podatnik zawiadomił na
piśmie naczelnika urzędu skarbowego o przyjętym sposobie opodatkowania
zgodnie z ust. 4 i 5 przed dokonaniem dostawy. Zawiadomienie jest ważne przez
okres 2 lat, licząc od końca miesiąca, w którym podatnik zawiadomił naczelnika
urzędu skarbowego. Po tym okresie, jeżeli podatnik chce stosować procedurę
polegającą na opodatkowaniu marży, musi ponownie złożyć to zawiadomienie.
14. Podatnik może stosować ogólne zasady opodatkowania do dostaw, do
których stosuje się przepisy ust. 10 i 11. W przypadku zastosowania ogólnych
zasad podatnik ma prawo do odliczenia kwoty podatku naliczonego od towarów,
o których mowa w ust. 11, w rozliczeniu za okres, w którym powstał obowiązek
podatkowy u tego podatnika z tytułu dostawy tych towarów.
15. Jeżeli podatnik oprócz zasad, o których mowa w ust. 4 i 5, stosuje również
ogólne zasady opodatkowania, to jest on obowiązany prowadzić ewidencję zgodnie
z art. 109 ust. 3, z uwzględnieniem podziału w zależności od sposobu
opodatkowania; w odniesieniu do dostawy, o której mowa w ust. 4 i 5, ewidencja
musi zawierać w szczególności kwoty nabycia towarów niezbędne do określenia
kwoty marży, o której mowa w tych przepisach.
16. (uchylony)
17. W zakresie, w jakim podatnik dokonuje dostaw towarów
opodatkowanych zgodnie z ust. 4 i 5, obniżenia kwoty lub zwrotu różnicy podatku
należnego nie stosuje się do nabywanych przez tego podatnika:
1) dzieł sztuki, przedmiotów kolekcjonerskich i antyków przez niego
importowanych;
2) dzieł sztuki nabytych od ich twórców lub spadkobierców twórców;
3) dzieł sztuki nabytych od podatnika niebędącego podatnikiem, o którym mowa
w ust. 4 i 5.
18. Przepisu ust. 17 nie stosuje się w sytuacji, gdy dostawa towarów podlega
opodatkowaniu podatkiem na zasadach innych niż określone w ust. 4 i 5.
19. Obniżenia kwoty lub zwrotu różnicy podatku należnego nie stosuje się do
nabywanych przez podatnika towarów używanych, dzieł sztuki, przedmiotów
kolekcjonerskich i antyków, jeżeli podlegały opodatkowaniu zgodnie z ust. 4 i 5.
20. W przypadku eksportu towarów dokonywanego przez podatnika,
o którym mowa w ust. 4 i 5, do którego mają zastosowanie zasady opodatkowania
zgodne z ust. 4 i 5, marża podlega opodatkowaniu stawką 0 %.
21. Przepisów ust. 1–20 nie stosuje się do nowych środków transportu
będących przedmiotem wewnątrzwspólnotowej dostawy towarów.
Rozdział 5
Szczególne procedury dotyczące złota inwestycyjnego