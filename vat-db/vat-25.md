Art. 25. 1. Wewnątrzwspólnotowe nabycie towarów uznaje się za dokonane
na terytorium państwa członkowskiego, na którym towary znajdują się
w momencie zakończenia ich wysyłki lub transportu.
2. Nie wyłączając zastosowania ust. 1 w przypadku gdy nabywca, o którym
mowa w art. 9 ust. 2, przy wewnątrzwspólnotowym nabyciu towarów podał numer
przyznany mu przez dane państwo członkowskie dla celów transakcji
wewnątrzwspólnotowych inne niż państwo członkowskie, na którym towary
znajdują się w momencie zakończenia ich wysyłki lub transportu,
wewnątrzwspólnotowe nabycie towarów uznaje się za dokonane również na
terytorium tego państwa członkowskiego, chyba że nabywca udowodni, że
wewnątrzwspólnotowe nabycie towarów:
1) zostało opodatkowane na terytorium państwa członkowskiego, na którym
towary znajdują się w momencie zakończenia ich wysyłki lub transportu, lub
2) zostało uznane za opodatkowane na terytorium państwa członkowskiego, na
którym towary znajdują się w momencie zakończenia ich wysyłki lub
transportu, ze względu na zastosowanie procedury uproszczonej w
wewnątrzwspólnotowej transakcji trójstronnej, o której mowa w dziale XII.