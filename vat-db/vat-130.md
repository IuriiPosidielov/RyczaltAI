Art. 130. 1. Minister właściwy do spraw finansów publicznych określi,
w drodze rozporządzenia:
1) wzór znaku, o którym mowa w art. 127 ust. 4 pkt 3;
2) pieczęć organu celnego, o której mowa w art. 128 ust. 3 i 5a;
3) szczegółowe dane, które powinien zawierać dokument elektroniczny TAX
FREE oraz wydruk tego dokumentu.
2. Minister właściwy do spraw finansów publicznych, wydając
rozporządzenie, o którym mowa w ust. 1, uwzględnia:
1) prawidłową identyfikację towarów;
2) możliwość potwierdzania wywozu towarów przez organy celne;
3) formę, w której ma być dokonany zwrot podatku;
4) konieczność prawidłowego określenia kwoty podatku, o której zwrot może
ubiegać się podróżny;
5) prawidłową identyfikację sprzedawcy i nabywcy;
6) konieczność zapewnienia prawidłowego oznaczania punktów sprzedaży
znakiem informującym podróżnych o możliwości zakupu w tych punktach
towarów, od których przysługuje zwrot podatku.
3. Minister właściwy do spraw finansów publicznych może określić, w drodze
rozporządzenia:
1) inne towary niż wymienione w art. 126 ust. 3, przy których wywozie nie
stosuje się art. 126 ust. 1,
2) minimalną łączną wartość zakupów wynikającą z dokumentu, o którym mowa
w art. 128 ust. 2, przy której można żądać zwrotu podatku,
3) maksymalną wysokość prowizji, o której mowa w art. 128 ust. 6
– uwzględniając sytuację gospodarczą państwa, sytuację w zakresie obrotu
towarowego z zagranicą poszczególnymi grupami towarów, sytuację rynkową
w obrocie towarami podlegającymi opodatkowaniu podatkiem oraz przepisy Unii
Europejskiej.
4. (uchylony)
Rozdział 6a
Procedura unijna dotycząca niektórych dostaw towarów oraz świadczenia
niektórych usług