Art. 126. 1. Osoby fizyczne niemające stałego miejsca zamieszkania na
terytorium Unii Europejskiej, zwane dalej „podróżnymi”, mają prawo do
otrzymania zwrotu podatku zapłaconego przy nabyciu towarów na terytorium
kraju, które w stanie nienaruszonym zostały wywiezione przez nie poza terytorium
Unii Europejskiej w bagażu osobistym podróżnego, z zastrzeżeniem ust. 3 oraz
art. 127 i 128.
2. Stałe miejsce zamieszkania, o którym mowa w ust. 1, ustala się na
podstawie paszportu lub innego dokumentu stwierdzającego tożsamość.
3. Zwrot podatku nie przysługuje w przypadku nabycia paliw silnikowych.