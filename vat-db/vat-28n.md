Art. 28n. 1. W przypadku świadczenia usług turystyki, o których mowa
w art. 119 ust. 1, miejscem świadczenia usług jest miejsce, gdzie usługodawca
posiada siedzibę działalności gospodarczej, z zastrzeżeniem ust. 2 i 3.
2. W przypadku, gdy usługi turystyki, o których mowa w art. 119 ust. 1, są
świadczone ze stałego miejsca prowadzenia działalności gospodarczej
usługodawcy znajdującego się w innym miejscu niż jego siedziba działalności
gospodarczej, miejscem świadczenia usług jest to stałe miejsce prowadzenia
działalności gospodarczej.
3. W przypadku gdy usługodawca nie posiada siedziby działalności
gospodarczej lub stałego miejsca prowadzenia działalności gospodarczej, o którym
mowa w ust. 2, miejscem świadczenia usług turystyki, o których mowa w art. 119
ust. 1, jest miejsce, w którym posiada on stałe miejsce zamieszkania lub zwykłe
miejsce pobytu.