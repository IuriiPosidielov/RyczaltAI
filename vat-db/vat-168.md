Art. 168. 1. W 2004 r. kwotę, o której mowa w art. 113 ust. 1, przyjmuje się
w wysokości określonej przepisem wykonawczym wydanym na podstawie art. 14
ust. 11 pkt 1 ustawy wymienionej w art. 175.
2. Do podatników, którzy utracili prawo do zwolnienia od podatku lub
zrezygnowali z tego zwolnienia, zgodnie z art. 14 ustawy wymienionej w art. 175,
przed dniem 1 maja 2004 r., stosuje się odpowiednio przepisy art. 113 ust. 11.
3. Do obliczenia wartości sprzedaży opodatkowanej, o której mowa
w art. 113, za rok 2003 oraz za okres od dnia 1 stycznia do dnia 30 kwietnia 2004 r.
przyjmuje się wartość sprzedaży towarów w rozumieniu art. 14 ust. 1 ustawy
wymienionej w art. 175.