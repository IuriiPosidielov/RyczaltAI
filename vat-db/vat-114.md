Art. 114. 1. Podatnik świadczący usługi taksówek osobowych, z
wyłączeniem wynajmu samochodów osobowych z kierowcą (PKWiU 49.32.11.0),
może wybrać opodatkowanie tych usług w formie ryczałtu według stawki 3 %, po
uprzednim zawiadomieniu na piśmie naczelnika urzędu skarbowego w terminie do
końca miesiąca poprzedzającego okres, w którym będzie stosował ryczałt.
2. Przy opodatkowaniu usług w formie ryczałtu, o którym mowa w ust. 1, nie
stosuje się przepisu art. 86.
3. W zakresie usług, o których mowa w ust. 1, opodatkowanych w formie
ryczałtu podatnik składa w terminie, o którym mowa w art. 99 ust. 1, skróconą
deklarację podatkową. Przepisy art. 99 ust. 7a i 7b stosuje się odpowiednio.
4. Podatnik, który wybrał opodatkowanie w formie ryczałtu, może
zrezygnować z tej formy opodatkowania, nie wcześniej jednak niż po upływie 12
miesięcy, po uprzednim zawiadomieniu na piśmie naczelnika urzędu skarbowego,
w terminie do końca miesiąca poprzedzającego miesiąc, od którego nie będzie
rozliczał się w formie ryczałtu.
5. Minister właściwy do spraw finansów publicznych określi, w drodze
rozporządzenia, wzór deklaracji podatkowej, o której mowa w ust. 3, wraz
z objaśnieniami co do sposobu jej wypełnienia, uwzględniając termin i miejsce
składania deklaracji podatkowej.
6. (uchylony)
Rozdział 2
Szczególne procedury dotyczące rolników ryczałtowych