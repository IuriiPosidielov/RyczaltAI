Art. 146ee. 1. Minister właściwy do spraw finansów publicznych, w drodze
rozporządzenia, w roku 2023 może obniżać stawki podatku do wysokości 0 %, 5 %
lub 8 % dla dostaw niektórych towarów i świadczenia niektórych usług albo dla
części tych dostaw lub części świadczenia usług oraz określać warunki stosowania
obniżonych stawek.
2. Minister właściwy do spraw finansów publicznych przy wydawaniu
rozporządzenia, o którym mowa w ust. 1, uwzględnia:
1) specyfikę obrotu niektórymi towarami i świadczenia niektórych usług;
2) przebieg realizacji budżetu państwa.