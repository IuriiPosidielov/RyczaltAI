Art. 41. 1. Stawka podatku wynosi 22 %, z zastrzeżeniem ust. 2–12c, art. 83,
art. 119 ust. 7, art. 120 ust. 2 i 3, art. 122 i art. 129 ust. 1.
2. Dla towarów i usług wymienionych w załączniku nr 3 do ustawy, innych
niż klasyfikowane według Polskiej Klasyfikacji Wyrobów i Usług w grupowaniu
usługi związane z wyżywieniem (PKWiU 56), stawka podatku wynosi 7 %,
z zastrzeżeniem art. 114 ust. 1 i art. 138i ust. 4.
2a. Dla towarów i usług wymienionych w załączniku nr 10 do ustawy, innych
niż klasyfikowane według Polskiej Klasyfikacji Wyrobów i Usług w grupowaniu
usługi związane z wyżywieniem (PKWiU 56), stawka podatku wynosi 5 %,
z zastrzeżeniem art. 138i ust. 4.
3. W wewnątrzwspólnotowej dostawie towarów stawka podatku wynosi 0 %,
z zastrzeżeniem art. 42.
4. W eksporcie towarów, o którym mowa w art. 2 pkt 8 lit. a, stawka podatku
wynosi 0 %.
5. W eksporcie towarów, o którym mowa w art. 2 pkt 8 lit. a, dokonywanym
przez rolników ryczałtowych stawka podatku wynosi 0 %, pod warunkiem
prowadzenia przez podatnika ewidencji określonej w art. 109 ust. 3.
6. Stawkę podatku 0 % stosuje się w eksporcie towarów, o którym mowa
w ust. 4 i 5, pod warunkiem że podatnik przed upływem terminu do złożenia
deklaracji podatkowej za dany okres rozliczeniowy otrzymał dokument
potwierdzający wywóz towaru poza terytorium Unii Europejskiej.
6a. Dokumentem, o którym mowa w ust. 6, jest w szczególności:
1) dokument w formie elektronicznej otrzymany z systemu teleinformatycznego
służącego do obsługi zgłoszeń wywozowych albo potwierdzony przez
właściwy organ celny wydruk tego dokumentu;]
<1) dokument w postaci elektronicznej otrzymany z systemu
Zmiana w pkt 1 i
teleinformatycznego służącego do obsługi zgłoszeń wywozowych albo 2 w ust. 6a w art.
41 wejdzie w
potwierdzony przez właściwy organ celny wydruk tego dokumentu;> życie z dn.
1.02.2026 r. (Dz.
2) dokument w formie elektronicznej pochodzący z systemu teleinformatycznego U. z 2023 r. poz.
1598 oraz z 2024
służącego do obsługi zgłoszeń wywozowych, otrzymany poza tym systemem, r. poz. 852 i
1721).
jeżeli zapewniona jest jego autentyczność;]
2) dokument w postaci elektronicznej pochodzący z systemu
teleinformatycznego służącego do obsługi zgłoszeń wywozowych,
otrzymany poza tym systemem, jeżeli zapewniona jest jego
autentyczność;>
3) zgłoszenie wywozowe na piśmie utrwalonym w postaci papierowej złożone
poza systemem teleinformatycznym służącym do obsługi zgłoszeń
wywozowych albo jego kopia potwierdzona przez właściwy organ celny.
6b. W przypadku wywozu, o którym mowa w art. 140 ust. 2 rozporządzenia
2015/2446, dokumentem, o którym mowa w ust. 6, jest zaświadczenie, o którym
mowa w art. 68b ustawy z dnia 19 marca 2004 r. – Prawo celne.
7. Jeżeli warunek, o którym mowa w ust. 6, nie został spełniony, podatnik nie
wykazuje tej dostawy w ewidencji, o której mowa w art. 109 ust. 3, za dany okres
rozliczeniowy, lecz w okresie następnym, stosując stawkę podatku 0 %,
pod warunkiem otrzymania dokumentu wymienionego w ust. 6 przed upływem
terminu do złożenia deklaracji podatkowej za ten następny okres. W przypadku
nieotrzymania tego dokumentu w terminie określonym w zdaniu poprzednim mają
zastosowanie stawki właściwe dla dostawy tego towaru na terytorium kraju.
8. Przepis ust. 7 stosuje się w przypadku, gdy podatnik posiada dokument
celny potwierdzający procedurę wywozu.
9. Otrzymanie przez podatnika dokumentu potwierdzającego wywóz towaru
poza terytorium Unii Europejskiej w terminie późniejszym niż określony w ust. 6
i 7 upoważnia podatnika do dokonania korekty podatku należnego w rozliczeniu za
okres rozliczeniowy, w którym podatnik otrzymał ten dokument.
9a. Jeżeli podatnik otrzymał całość lub część zapłaty przed dokonaniem
dostawy towarów, stawkę podatku 0 % w eksporcie towarów stosuje się
w odniesieniu do otrzymanej zapłaty, pod warunkiem że wywóz towarów nastąpi
w terminie 6 miesięcy, licząc od końca miesiąca, w którym podatnik otrzymał tę
zapłatę, oraz podatnik w tym terminie otrzymał dokument, o którym mowa
w ust. 6. Przepisy ust. 7, 9 i 11 stosuje się odpowiednio.
9b. Przepis ust. 9a stosuje się również, jeżeli wywóz towarów nastąpi
w terminie późniejszym niż określony w ust. 9a, pod warunkiem że wywóz
towarów w tym późniejszym terminie jest uzasadniony specyfiką realizacji tego
rodzaju dostaw potwierdzoną warunkami dostawy, w których określono termin
wywozu towarów.
11. Przepisy ust. 4 i 5 stosuje się odpowiednio w eksporcie towarów,
o którym mowa w art. 2 pkt 8 lit. b, jeżeli podatnik przed upływem terminu do
złożenia deklaracji podatkowej za okres rozliczeniowy, w którym dokonał dostawy
towarów, otrzymał dokument, o którym mowa w ust. 6, z którego wynika
tożsamość towaru będącego przedmiotem dostawy i wywozu. Przepisy ust. 7
i 9 stosuje się odpowiednio.
12. Stawkę podatku, o której mowa w ust. 2, stosuje się do:
1) dostawy, budowy, remontu, modernizacji, termomodernizacji, przebudowy
lub robót konserwacyjnych dotyczących obiektów budowlanych lub ich części
zaliczonych do budownictwa objętego społecznym programem
mieszkaniowym;
2) robót konserwacyjnych dotyczących:
a) obiektów budownictwa mieszkaniowego lub ich części, z wyłączeniem
lokali użytkowych,
b) lokali mieszkalnych w budynkach niemieszkalnych sklasyfikowanych w
Polskiej Klasyfikacji Obiektów Budowlanych w dziale 12
– w zakresie, w jakim wymienione roboty nie są objęte tą stawką na podstawie
pkt 1.
12a. Przez budownictwo objęte społecznym programem mieszkaniowym
rozumie się obiekty budownictwa mieszkaniowego lub ich części, z wyłączeniem
lokali użytkowych, lokale mieszkalne w budynkach niemieszkalnych
sklasyfikowanych w Polskiej Klasyfikacji Obiektów Budowlanych w dziale 12,
oraz obiekty sklasyfikowane w Polskiej Klasyfikacji Obiektów Budowlanych w
klasie ex 1264 – wyłącznie budynki instytucji ochrony zdrowia świadczących
usługi zakwaterowania z opieką lekarską i pielęgniarską, zwłaszcza dla ludzi
starszych i niepełnosprawnych, a także mikroinstalację, o której mowa w art. 2 pkt
19 ustawy z dnia 20 lutego 2015 r. o odnawialnych źródłach energii (Dz. U. z 2024
r. poz. 1361, 1847 i 1881 oraz z 2025 r. poz. 303), funkcjonalnie z nimi związaną,
z zastrzeżeniem ust. 12b.
12b. Do budownictwa objętego społecznym programem mieszkaniowym
określonego w ust. 12a nie zalicza się:
1) budynków mieszkalnych jednorodzinnych, których powierzchnia użytkowa
przekracza 300 m2;
2) lokali mieszkalnych, których powierzchnia użytkowa przekracza 150 m2.
12c. W przypadku budownictwa mieszkaniowego o powierzchni
przekraczającej limity określone w ust. 12b stawkę podatku, o której mowa w ust.
2, stosuje się tylko do części podstawy opodatkowania odpowiadającej udziałowi
powierzchni użytkowej kwalifikującej do budownictwa objętego społecznym
programem mieszkaniowym w całkowitej powierzchni użytkowej, z zastrzeżeniem
ust. 12 pkt 2.
12d. Przez roboty konserwacyjne, o których mowa w ust. 12, rozumie się
roboty mające na celu utrzymanie sprawności technicznej elementów budynku lub
jego części, inne niż remont.
12e. Przepisu ust. 12 pkt 2 nie stosuje się, jeżeli wartość towarów bez podatku
wliczanych do podstawy opodatkowania świadczenia robót konserwacyjnych
przekracza 50 % tej podstawy.
12f. Stawkę podatku, o której mowa w ust. 2, stosuje się do dostawy towarów
i świadczenia usług klasyfikowanych według Polskiej Klasyfikacji Wyrobów i
Usług w grupowaniu usługi związane z wyżywieniem (PKWiU 56), z wyłączeniem
sprzedaży w zakresie:
1) napojów innych niż wymienione w załączniku nr 3 lub załączniku nr 10 do
ustawy lub w przepisach wykonawczych wydanych na jej podstawie, w tym
ich przygotowania i podania;
2) towarów nieprzetworzonych przez podatnika, innych niż wymienione w
załączniku nr 3 lub załączniku nr 10 do ustawy lub w przepisach
wykonawczych wydanych na jej podstawie;
3) posiłków, których składnikiem są towary wskazane jako wyłączone z
grupowań wymienionych w poz. 2 i 11 załącznika nr 10 do ustawy.
13. Do towarów i usług będących przedmiotem czynności, o których mowa w
art. 5, niewymienionych w Nomenklaturze scalonej (CN) lub w klasyfikacjach
wydanych na podstawie przepisów o statystyce publicznej, stosuje się stawkę
podatku w wysokości 22 %, z wyjątkiem tych, dla których w przepisach ustawy lub
przepisach wykonawczych wydanych na jej podstawie określono inną stawkę.
14a. W przypadku czynności podlegającej opodatkowaniu podatkiem, która
została wykonana przed dniem zmiany stawki podatku, dla której obowiązek
podatkowy powstaje w dniu zmiany stawki podatku lub po tym dniu, czynność ta
podlega opodatkowaniu według stawek podatku obowiązujących dla tej czynności
w momencie jej wykonania.
14c. W przypadku czynności, dla której w związku z jej wykonywaniem
ustalane są następujące po sobie terminy płatności lub rozliczeń, a okres, do którego
odnoszą się te płatności lub rozliczenia, obejmuje dzień zmiany stawki podatku,
czynność uznaje się za wykonaną:
1) w dniu poprzedzającym dzień zmiany stawki podatku – w zakresie jej części
wykonywanej do dnia poprzedzającego dzień zmiany stawki podatku;
2) z upływem tego okresu – w zakresie jej części wykonywanej od dnia zmiany
stawki podatku.
14d. W przypadku, gdy nie jest możliwe określenie faktycznego wykonania
części czynności w okresie, o którym mowa w ust. 14c, dla określenia tej części,
uznaje się, że czynność wykonywana jest w tym okresie proporcjonalnie.
14e. W przypadku:
1) dostaw energii elektrycznej, cieplnej lub chłodniczej oraz gazu
przewodowego,
2) świadczenia usług telekomunikacyjnych,
3) świadczenia usług wymienionych w poz. 24–37, 50 i 51 załącznika nr 3 do
ustawy
– dla których wystawiono fakturę, a po wystawieniu tej faktury uległa zmianie
stawka podatku w odniesieniu do okresów, do których odnoszą się płatności lub
rozliczenia objęte tą fakturą, może być stosowana stawka podatku obowiązująca
przed dniem zmiany stawki podatku, pod warunkiem że w pierwszej fakturze
wystawianej po dniu zmiany stawki podatku, nie później jednak niż w ciągu
12 miesięcy od dnia zmiany stawki podatku, uwzględniona zostanie korekta
rozliczenia objętego fakturą wystawioną przed dniem zmiany stawki podatku.
14f. Zmiana stawki podatku w odniesieniu do czynności, która zostanie
wykonana w dniu zmiany stawki podatku lub po tym dniu, w związku z którą
otrzymano całość lub część zapłaty, nie powoduje zmiany wysokości
opodatkowania zapłaty otrzymanej przed dniem zmiany stawki podatku.
14g. Przepisów ust. 14a–14f nie stosuje się w przypadku importu towarów lub
wewnątrzwspólnotowego nabycia towarów, dla których to czynności wysokość
opodatkowania podatkiem określa się według stawek podatku obowiązujących
w dniu powstania obowiązku podatkowego.
14h. W przypadku:
1) opodatkowania podatkiem czynności uprzednio zwolnionych od podatku,
2) zwolnienia od podatku czynności uprzednio opodatkowanych podatkiem
– przepisy ust. 14a–14g stosuje się odpowiednio.
16. Minister właściwy do spraw finansów publicznych, w drodze
rozporządzenia, może obniżać stawki podatku do wysokości 0 %, 5 % lub 7 % dla
dostaw niektórych towarów i świadczenia niektórych usług albo dla części tych
dostaw lub części świadczenia usług oraz określać warunki stosowania obniżonych
stawek, uwzględniając:
1) specyfikę obrotu niektórymi towarami i świadczenia niektórych usług;
2) przebieg realizacji budżetu państwa;
3) przepisy Unii Europejskiej.