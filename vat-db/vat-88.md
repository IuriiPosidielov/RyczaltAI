Art. 88. 1. Obniżenia kwoty lub zwrotu różnicy podatku należnego nie stosuje
się do nabywanych przez podatnika:
4) usług noclegowych i gastronomicznych, z wyjątkiem:
b) nabycia gotowych posiłków przeznaczonych dla pasażerów przez
podatników świadczących usługi przewozu osób,
c) usług noclegowych nabywanych w celu ich odprzedaży,
opodatkowanych u tego podatnika na podstawie art. 8 ust. 2a.
1a. Obniżenia kwoty lub zwrotu różnicy podatku należnego nie stosuje się do
wydatków, o których mowa w art. 29a ust. 7 pkt 3.
3a. Nie stanowią podstawy do obniżenia podatku należnego oraz zwrotu
różnicy podatku lub zwrotu podatku naliczonego faktury i dokumenty celne
w przypadku gdy:
1) sprzedaż została udokumentowana fakturami lub fakturami korygującymi:
a) wystawionymi przez podmiot nieistniejący;
2) transakcja udokumentowana fakturą nie podlega opodatkowaniu albo jest
zwolniona od podatku;
4) wystawione faktury, faktury korygujące lub dokumenty celne:
a) stwierdzają czynności, które nie zostały dokonane – w części dotyczącej
tych czynności,
b) podają kwoty niezgodne z rzeczywistością – w części dotyczącej tych
pozycji, dla których podane zostały kwoty niezgodne z rzeczywistością,
c) potwierdzają czynności, do których mają zastosowanie przepisy art. 58
i 83 Kodeksu cywilnego – w części dotyczącej tych czynności;
5) faktury, faktury korygujące wystawione przez nabywcę zgodnie z odrębnymi
przepisami nie zostały zaakceptowane przez sprzedającego;
7) wystawiono faktury, w których została wykazana kwota podatku w stosunku
do czynności opodatkowanych, dla których nie wykazuje się kwoty podatku
na fakturze – w części dotyczącej tych czynności.
3b. Przepis ust. 3a stosuje się odpowiednio do duplikatów faktur oraz
kolejnych egzemplarzy faktur.
4. Obniżenia kwoty lub zwrotu różnicy podatku należnego nie stosuje się
również do podatników, którzy nie są zarejestrowani jako podatnicy VAT czynni,
zgodnie z art. 96, z wyłączeniem przypadków, o których mowa w art. 86 ust. 2
pkt 7.
6. Nie stanowi podstawy do obniżenia kwoty lub zwrotu różnicy podatku
należnego kwota podatku naliczonego, o której mowa w art. 86 ust. 2 pkt 4 lit. c,
w przypadku opodatkowania wewnątrzwspólnotowego nabycia towarów, o którym
mowa w art. 25 ust. 2, na terytorium kraju z powodu podania numeru, o którym
mowa w art. 97 ust. 10, w sytuacji gdy towary w momencie zakończenia ich
wysyłki lub transportu znajdują się na terytorium państwa członkowskiego innym
niż terytorium kraju.