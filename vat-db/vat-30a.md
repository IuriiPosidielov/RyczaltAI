Art. 30a. 1. Do ustalenia podstawy opodatkowania w przypadku
wewnątrzwspólnotowego nabycia towarów stosuje się odpowiednio przepisy
art. 29a ust. 1–1b, 6, 7, 10, 11 i 17.
1a. W przypadku wewnątrzwspólnotowego nabycia towarów, gdy podstawa
opodatkowania uległa obniżeniu, korekty tej podstawy dokonuje się w rozliczeniu
za okres rozliczeniowy, w którym zaistniała przyczyna obniżenia podstawy
opodatkowania.
2. Do ustalenia podstawy opodatkowania w przypadkach, o których mowa
w art. 11, stosuje się odpowiednio art. 29a ust. 2.
2a. Do ustalenia podstawy opodatkowania – w celu obliczenia i wpłacenia
kwot podatku – w przypadku wewnątrzwspólnotowego nabycia towarów, o których
mowa w art. 103 ust. 5aa, do określenia kwoty zapłaty, ceny nabycia lub kosztu
wytworzenia można przyjąć ceny towarów udostępnione zgodnie z ust. 2b, jeżeli
zostaną udostępnione. W takim przypadku stosuje się odpowiednio tylko przepis
art. 29a ust. 1 albo 2.
2b. Ceny towarów, o których mowa w ust. 2a, mogą być udostępniane przez
ministra właściwego do spraw finansów publicznych, w formie komunikatu, w
Biuletynie Informacji Publicznej na stronie podmiotowej urzędu go obsługującego,
na okres miesiąca, ostatniego dnia roboczego poprzedzającego ten miesiąc. Przy
określaniu cen tych towarów uwzględnia się ich ceny hurtowe w Rzeczypospolitej
Polskiej.
3. Jeżeli po dokonaniu wewnątrzwspólnotowego nabycia towarów nabywca
otrzymuje zwrot podatku akcyzowego zapłaconego na terytorium państwa
członkowskiego, z którego wysłano lub transportowano towary, podstawę
opodatkowania obniża się o kwotę zwróconego podatku akcyzowego, przy czym
ma on obowiązek udowodnić na podstawie posiadanych dokumentów, że otrzymał
zwrot podatku akcyzowego.