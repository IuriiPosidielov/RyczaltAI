Art. 26a. 1. Miejscem importu towarów jest terytorium państwa
członkowskiego, na którym towary znajdują się w momencie ich wprowadzenia na
terytorium Unii Europejskiej.
2. W przypadku gdy towary zostaną objęte z momentem ich wprowadzenia na
terytorium Unii Europejskiej jedną z następujących procedur:
1) uszlachetniania czynnego,
2) odprawy czasowej z całkowitym zwolnieniem od należności celnych
przywozowych,
3) składowania celnego,
4) tranzytu, w tym także składowaniem czasowym przed objęciem towarów
jedną z procedur celnych,
5) wolnego obszaru celnego
– miejscem importu takich towarów jest terytorium państwa członkowskiego, na
którym towary te przestaną podlegać tym procedurom.
Rozdział 3
Miejsce świadczenia przy świadczeniu usług