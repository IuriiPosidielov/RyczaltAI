Art. 112b. 1. W razie stwierdzenia, że podatnik:
1) w złożonej deklaracji podatkowej wykazał:
a) kwotę zobowiązania podatkowego niższą od kwoty należnej,
b) kwotę zwrotu różnicy podatku lub kwotę zwrotu podatku naliczonego
wyższą od kwoty należnej,
c) kwotę różnicy podatku do obniżenia kwoty podatku należnego za
następne okresy rozliczeniowe wyższą od kwoty należnej,
d) kwotę zwrotu różnicy podatku, kwotę zwrotu podatku naliczonego lub
kwotę różnicy podatku do obniżenia kwoty podatku należnego za
następne okresy rozliczeniowe, zamiast wykazania kwoty zobowiązania
podatkowego podlegającej wpłacie do urzędu skarbowego,
2) nie złożył deklaracji podatkowej oraz nie wpłacił kwoty zobowiązania
podatkowego
– naczelnik urzędu skarbowego lub naczelnik urzędu celno-skarbowego określa
odpowiednio wysokość tych kwot w prawidłowej wysokości oraz ustala dodatkowe
zobowiązanie podatkowe w wysokości do 30 % kwoty zaniżenia zobowiązania
podatkowego, kwoty zawyżenia zwrotu różnicy podatku, zwrotu podatku
naliczonego lub różnicy podatku do obniżenia podatku należnego za następne
okresy rozliczeniowe.
2. Jeżeli po zakończeniu kontroli podatkowej lub kontroli celno-skarbowej w
przypadkach, o których mowa w:
1) ust. 1 pkt 1, podatnik złożył korektę deklaracji uwzględniającą stwierdzone
nieprawidłowości i najpóźniej w dniu złożenia tej korekty deklaracji wpłacił
kwotę zobowiązania podatkowego lub zwrócił nienależną kwotę zwrotu,
2) ust. 1 pkt 2, podatnik złożył deklarację podatkową i najpóźniej w dniu złożenia
tej deklaracji wpłacił kwotę zobowiązania podatkowego
– naczelnik urzędu skarbowego lub naczelnik urzędu celno-skarbowego ustala
dodatkowe zobowiązanie podatkowe w wysokości do 20 % kwoty zaniżenia
zobowiązania podatkowego, kwoty zawyżenia zwrotu różnicy podatku, zwrotu
podatku naliczonego lub różnicy podatku do obniżenia podatku należnego za
następne okresy rozliczeniowe.
2a. Jeżeli w przypadku, o którym mowa w ust. 1, podatnik złożył deklarację
lub korektę deklaracji zgodnie z art. 62 ust. 4 ustawy z dnia 16 listopada 2016 r.
o Krajowej Administracji Skarbowej i najpóźniej w dniu złożenia tej deklaracji lub
tej korekty deklaracji wpłacił kwotę zobowiązania podatkowego lub zwrócił
nienależną kwotę zwrotu, naczelnik urzędu celno-skarbowego ustala dodatkowe
zobowiązanie podatkowe w wysokości do 15 % kwoty zaniżenia zobowiązania
podatkowego, kwoty zawyżenia zwrotu różnicy podatku, zwrotu podatku
naliczonego lub różnicy podatku do obniżenia podatku należnego za następne
okresy rozliczeniowe.
2b. Ustalając dodatkowe zobowiązanie podatkowe, o którym mowa w ust. 1–
2a, naczelnik urzędu skarbowego lub naczelnik urzędu celno-skarbowego bierze
pod uwagę:
1) okoliczności powstania nieprawidłowości;
2) rodzaj i stopień naruszenia ciążącego na podatniku obowiązku, które
skutkowało powstaniem nieprawidłowości;
3) rodzaj, stopień i częstotliwość stwierdzanych dotychczas nieprawidłowości
dotyczących nieprzedawnionych zobowiązań w podatku;
4) kwotę stwierdzonych nieprawidłowości, w tym kwotę zaniżenia
zobowiązania podatkowego, kwotę zawyżenia zwrotu różnicy podatku,
zwrotu podatku naliczonego lub różnicy podatku do obniżenia podatku
należnego za następne okresy rozliczeniowe;
5) działania podjęte przez podatnika po stwierdzeniu nieprawidłowości w celu
usunięcia skutków nieprawidłowości.
3. Przepisów ust. 1–2a nie stosuje się:
1) jeżeli przed dniem wszczęcia kontroli podatkowej lub kontroli celno-
skarbowej podatnik:
a) złożył odpowiednią korektę deklaracji podatkowej albo
b) złożył deklarację podatkową z wykazanymi kwotami podatku
– oraz wpłacił na rachunek urzędu skarbowego kwotę wynikającą ze złożonej
deklaracji albo korekty deklaracji podatkowej wraz z odsetkami za zwłokę;
2) w zakresie ustalania dodatkowego zobowiązania podatkowego, w przypadku
gdy zaniżenie kwoty zobowiązania podatkowego lub zawyżenie kwoty zwrotu
różnicy podatku, zwrotu podatku naliczonego lub różnicy podatku do
obniżenia podatku należnego za następne okresy rozliczeniowe, wiąże się z:
a) popełnionymi w deklaracji błędami rachunkowymi lub oczywistymi
omyłkami,
b) nieujęciem podatku należnego lub podatku naliczonego w rozliczeniu za
dany okres rozliczeniowy, a podatek należny lub podatek naliczony
został ujęty w poprzednich okresach rozliczeniowych lub w okresach
następnych po właściwym okresie rozliczeniowym, jeżeli nastąpiło to
przed dniem wszczęcia kontroli podatkowej lub kontroli celno-
skarbowej;
3) w zakresie ustalenia dodatkowego zobowiązania podatkowego w stosunku do
osób fizycznych, które za ten sam czyn ponoszą odpowiedzialność za
wykroczenie skarbowe albo za przestępstwo skarbowe.