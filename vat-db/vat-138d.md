Art. 138d. 1. Pośrednik wykonuje w imieniu i na rzecz podatnika, dla którego
został ustanowiony, obowiązki tego podatnika w zakresie złożenia zgłoszenia
o zamiarze skorzystania z procedury importu przez tego podatnika, rozliczania
VAT w procedurze importu, w tym w zakresie sporządzania deklaracji VAT
i zapłaty VAT, prowadzenia i przechowywania dokumentacji, w tym ewidencji, jej
udostępniania, a także inne czynności wynikające z przepisów niniejszego
rozdziału.
2. Pośrednik odpowiada solidarnie z podatnikiem za zobowiązanie
podatkowe, które rozlicza w imieniu i na rzecz tego podatnika.