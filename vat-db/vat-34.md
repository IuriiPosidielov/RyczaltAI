Art. 34. 1. W przypadkach innych niż określone w art. 33 ust. 1–3 kwotę
podatku należnego z tytułu importu towarów określa naczelnik urzędu celno-
skarbowego w drodze decyzji.
1a. W przypadku gdy w decyzji, o której mowa w ust. 1, kwota podatku nie
została określona w prawidłowej wysokości, naczelnik urzędu celno-skarbowego
wydaje decyzję określającą różnicę między kwotą podatku w prawidłowej
wysokości a kwotą podatku już określoną.
2. Do należności podatkowych określonych zgodnie z art. 33 ust. 1,
z wyjątkiem przypadków określonych w art. 33a, stosuje się odpowiednio przepisy
celne dotyczące powiadamiania dłużnika o kwocie należności wynikających
z długu celnego.
3. Od decyzji, o których mowa w ust. 1 i 1a oraz art. 33 ust. 2–3, służy stronie
odwołanie do dyrektora izby administracji skarbowej, za pośrednictwem
naczelnika urzędu celno-skarbowego, który wydał decyzję.
4. Do postępowań, o których mowa w ust. 1, 1a i 3 oraz art. 33 ust. 2–3,
stosuje się odpowiednio przepisy:
1) art. 5, art. 18, art. 19, art. 22 ust. 1 zdanie pierwsze i drugie, ust. 2 i 3, ust. 4
zdanie pierwsze, ust. 6 i 7, art. 23 ust. 1–3, art. 27, art. 28 ust. 1–3 i ust. 4
zdanie pierwsze, art. 29, art. 44 i art. 55 unijnego kodeksu celnego oraz
przepisy wydane na podstawie art. 20, art. 21, art. 24, art. 25, art. 31
i art. 32 unijnego kodeksu celnego;
2) art. 10a, art. 10b, art. 73c, art. 76, art. 77, art. 83, art. 84, art. 86, art. 88–90
i art. 90b–90e ustawy z dnia 19 marca 2004 r. – Prawo celne;
3) Ordynacji podatkowej, z tym że w zakresie działu IV tej ustawy stosuje się
przepisy art. 138a § 4, art. 141–143, art. 168, art. 170, art. 215 § 1 oraz
rozdziałów 2, 5, 6, 9 i 10, rozdziału 11 – z wyłączeniem art. 200, rozdziałów
16a i 21–23, a do odwołań stosuje się także przepisy art. 140 § 1, art. 162 § 1–
3, art. 163 § 2, art. 169, art. 208, art. 210 § 1 pkt 1–6 i 8 oraz § 2, art. 220,
art. 221, art. 222, art. 223, art. 226–229, art. 232, art. 233 § 1 i 2, art. 234 oraz
art. 234a tej ustawy.
5. Czynności podjęte w postępowaniach, o których mowa w ust. 1, 1a i 3 oraz
art. 33 ust. 2–3, na podstawie przepisów Ordynacji podatkowej, z wyjątkiem
rozstrzygnięć, o których mowa w art. 163 § 2, art. 169 § 4, art. 179 § 2, art. 215
§ 1, art. 228 § 1, art. 262 § 5, art. 263 § 1, art. 268 § 3 oraz art. 270a tej ustawy:
1) nie są uznawane za decyzje w rozumieniu przepisów prawa celnego;
2) są zaskarżalne tylko w odwołaniu od decyzji.