Art. 64. 1. Zwalnia się od podatku import:
1) odznaczeń przyznanych przez rządy państw trzecich osobom mającym
miejsce zamieszkania na terytorium kraju;
2) pucharów, medali i podobnych przedmiotów o charakterze symbolicznym,
które zostały przyznane na terytorium państwa trzeciego osobom mającym
miejsce zamieszkania na terytorium kraju, w uznaniu zasług za działalność
w dowolnej dziedzinie lub zasług związanych ze szczególnymi
wydarzeniami, jeżeli są przywożone na terytorium kraju przez osobę
nagrodzoną;
3) pucharów, medali i podobnych przedmiotów o charakterze symbolicznym
ofiarowanych nieodpłatnie przez władze państw obcych lub osoby mające
siedzibę na terytorium państwa trzeciego, przywożonych w celu przyznania
ich na terytorium kraju za zasługi określone w pkt 2;
4) pucharów, medali oraz pamiątek o charakterze symbolicznym i o niewielkiej
wartości, przeznaczonych do bezpłatnego rozdania osobom mającym miejsce
zamieszkania na terytorium państwa trzeciego podczas kongresów lub
podobnych imprez o charakterze międzynarodowym odbywających się na
terytorium kraju, jeżeli ich ilość nie wskazuje na przeznaczenie handlowe.
2. Zwolnienie od podatku stosuje się, jeżeli osoba zainteresowana
udokumentuje, że spełnia warunki określone w ust. 1.