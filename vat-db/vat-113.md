Art. 113. 1. Zwalnia się od podatku sprzedaż dokonywaną przez podatnika
wartość sprzedaży, z wyłączeniem podatku, nie przekroczyła w poprzednim ani
bieżącym roku podatkowym  240 000 zł.
2. Do wartości sprzedaży, o której mowa w ust. 1, nie wlicza się:
1) wewnątrzwspólnotowej sprzedaży towarów na odległość, która nie podlega
opodatkowaniu podatkiem na terytorium kraju;
1a) sprzedaży na odległość towarów importowanych, która nie podlega
opodatkowaniu podatkiem na terytorium kraju;
2) odpłatnej dostawy towarów i odpłatnego świadczenia usług, zwolnionych od
podatku na podstawie art. 43 ust. 1 lub przepisów wydanych na podstawie
art. 82 ust. 3, z wyjątkiem:
a) transakcji związanych z nieruchomościami,
b) usług, o których mowa w art. 43 ust. 1 pkt 7, 12 i 38–41,
c) usług ubezpieczeniowych i reasekuracyjnych
– jeżeli czynności te nie mają charakteru transakcji pomocniczych;
3) odpłatnej dostawy towarów, które na podstawie przepisów o podatku
dochodowym są zaliczane przez podatnika do środków trwałych oraz wartości
niematerialnych i prawnych podlegających amortyzacji.
3. (uchylony)
4. Podatnicy, o których mowa w ust. 1 i 9, mogą zrezygnować ze zwolnienia
określonego w ust. 1 i 9 pod warunkiem zawiadomienia na piśmie o tym zamiarze
naczelnika urzędu skarbowego przed początkiem miesiąca, w którym rezygnują ze
zwolnienia, a w przypadku podatników rozpoczynających w trakcie roku
podatkowego wykonywanie czynności określonych w art. 5, którzy chcą
zrezygnować ze zwolnienia od pierwszej wykonanej czynności – przed dniem
wykonania tej czynności.
5. Jeżeli wartość sprzedaży zwolnionej od podatku na podstawie
ust. 1 przekroczy kwotę, o której mowa w ust. 1, zwolnienie traci moc począwszy
od czynności, którą przekroczono tę kwotę.
9. Zwalnia się od podatku sprzedaż dokonywaną przez podatnika
posiadającego siedzibę działalności gospodarczej na terytorium kraju,
rozpoczynającego w trakcie roku podatkowego wykonywanie czynności
określonych w art. 5, jeżeli przewidywana przez niego wartość sprzedaży nie
przekroczy, w proporcji do okresu prowadzonej działalności gospodarczej w roku
podatkowym, kwoty określonej w ust. 1.
10. Jeżeli faktyczna wartość sprzedaży zwolnionej od podatku na podstawie
ust. 9, w proporcji do okresu prowadzonej działalności gospodarczej, przekroczy
w trakcie roku podatkowego kwotę określoną w ust. 1, zwolnienie traci moc
począwszy od czynności, którą przekroczono tę kwotę.
10a. Jeżeli udokumentowane działania organów egzekucyjnych lub
komorników sądowych, o których mowa w art. 18, nie doprowadziły, na skutek
braku możliwości uzyskania niezbędnych informacji od dłużnika, do potwierdzenia
spełnienia warunków zastosowania do dostawy towarów, o której mowa w art. 18,
zwolnień, o których mowa w ust. 1 i 9, przyjmuje się, że warunki zastosowania
zwolnień od podatku nie są spełnione.
11. Podatnik, który utracił prawo do zwolnienia sprzedaży od podatku lub
zrezygnował z tego zwolnienia, może, nie wcześniej niż po upływie roku, licząc od
końca roku, w którym utracił prawo do zwolnienia lub zrezygnował z tego
zwolnienia, ponownie skorzystać ze zwolnienia określonego w ust. 1.
11a. Przepis ust. 11 stosuje się odpowiednio do podatnika będącego osobą
fizyczną, który przed zakończeniem działalności gospodarczej utracił prawo do
zwolnienia od podatku lub zrezygnował z tego zwolnienia, a następnie rozpoczął
ponownie wykonywanie czynności, o których mowa w art. 5.
12. W przypadku gdy między podatnikiem, o którym mowa w ust. 1 lub 9, a
kontrahentem istnieje związek, o którym mowa w art. 32 ust. 2, który wpływa na
wykazywaną przez podatnika w transakcjach z tym kontrahentem wartość
sprzedaży w ten sposób, że jest ona niższa niż wartość rynkowa, dla określenia
momentu utraty mocy zwolnienia od podatku, o którym mowa w ust. 5 i 10,
uwzględnia się wartość rynkową tych transakcji.
13. Zwolnień, o których mowa w ust. 1 i 9, nie stosuje się do podatników:
1) dokonujących dostaw:
a) towarów wymienionych w załączniku nr 12 do ustawy,
b) towarów opodatkowanych podatkiem akcyzowym, w rozumieniu
przepisów o podatku akcyzowym, z wyjątkiem:
– energii elektrycznej (CN 2716 00 00),
– wyrobów tytoniowych,
– samochodów osobowych, innych niż wymienione w lit. e,
zaliczanych przez podatnika, na podstawie przepisów o podatku
dochodowym, do środków trwałych podlegających amortyzacji,
c) budynków, budowli lub ich części, w przypadkach, o których mowa
w art. 43 ust. 1 pkt 10 lit. a i b,
d) terenów budowlanych,
e) nowych środków transportu,
f) następujących towarów, w związku z zawarciem umowy w ramach
zorganizowanego systemu zawierania umów na odległość, bez
jednoczesnej fizycznej obecności stron, z wyłącznym wykorzystaniem
jednego lub większej liczby środków porozumiewania się na odległość
do chwili zawarcia umowy włącznie:
– preparatów kosmetycznych i toaletowych (PKWiU 20.42.1),
– komputerów, wyrobów elektronicznych i optycznych (PKWiU 26),
– urządzeń elektrycznych (PKWiU 27),
– maszyn i urządzeń, gdzie indziej niesklasyfikowanych (PKWiU 28),
g) hurtowych i detalicznych części i akcesoriów do:
– pojazdów samochodowych, z wyłączeniem motocykli (PKWiU
45.3),
– motocykli (PKWiU ex 45.4);
2) świadczących usługi:
a) prawnicze,
b) w zakresie doradztwa, z wyjątkiem doradztwa rolniczego związanego
z uprawą i hodowlą roślin oraz chowem i hodowlą zwierząt, a także
związanego ze sporządzaniem planu zagospodarowania i modernizacji
gospodarstwa rolnego,
c) jubilerskie,
d) ściągania długów, w tym factoringu;