Art. 90c. 1. W przypadku nabytych towarów i usług, w odniesieniu do
których kwotę podatku naliczonego oblicza się zgodnie z art. 86 ust. 2a, po
zakończeniu roku podatkowego, w którym podatnikowi przysługiwało prawo do
obniżenia kwoty podatku należnego o kwotę podatku naliczonego, o którym mowa
w art. 86 ust. 1, podatnik jest obowiązany dokonać korekty podatku odliczonego
przy ich nabyciu, uwzględniając dane dla zakończonego roku podatkowego.
Przepisy art. 91 ust. 2–9 stosuje się odpowiednio.
2. W przypadku gdy korekty podatku odliczonego dokonuje podatnik, dla
którego sposób określenia proporcji wskazują przepisy wydane na podstawie
art. 86 ust. 22, może on uwzględnić dane za rok podatkowy poprzedzający
poprzedni rok podatkowy, jeżeli takie dane przyjęto w celu obliczenia kwoty
podatku naliczonego w przypadku, o którym mowa w art. 86 ust. 2a.
3. Dokonując korekty, o której mowa w ust. 1, podatnik może przyjąć inny
sposób określania proporcji, niż został przyjęty dla danego roku podatkowego,
jeżeli byłby on bardziej reprezentatywny dla zakończonego roku.