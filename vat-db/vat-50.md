Art. 50. 1. Zwalnia się od podatku import wyposażenia, materiałów
szkolnych i innych artykułów stanowiących zwykłe wyposażenie pokoju studenta
lub ucznia, należących do osoby przybywającej na terytorium kraju w celu nauki,
jeżeli są one wykorzystywane na potrzeby osobiste studenta lub ucznia.
2. Na potrzeby stosowania ust. 1 przez:
1) ucznia lub studenta rozumie się osobę zapisaną do placówki edukacyjnej
w celu uczęszczania na kursy w pełnym wymiarze przez nią oferowane;
2) wyposażenie rozumie się bieliznę i pościel, jak również ubrania stare lub
nowe;
3) materiały szkolne rozumie się przedmioty i instrumenty (łącznie
z kalkulatorami i maszynami do pisania) zwykle używane przez uczniów lub
studentów do nauki.