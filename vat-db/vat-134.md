Art. 134. 1. Podmioty zagraniczne zidentyfikowane na potrzeby procedury
nieunijnej są obowiązane prowadzić w postaci elektronicznej ewidencję transakcji
objętych procedurą nieunijną zgodnie z wymogami, o których mowa w art. 63c
rozporządzenia 282/2011.
2. Ewidencja, o której mowa w ust. 1, jest udostępniana przez podmiot
zagraniczny drogą elektroniczną na każde żądanie państwa członkowskiego
identyfikacji oraz państwa członkowskiego konsumpcji. W przypadku wystąpienia
problemów technicznych uniemożliwiających udostępnienie ewidencji drogą
elektroniczną ewidencję udostępnia się w sposób i w terminie wskazanych przez
właściwy organ podatkowy.
3. Ewidencję, o której mowa w ust. 1, należy przechowywać przez okres
10 lat od zakończenia roku, w którym dokonano świadczenia usług objętych
procedurą nieunijną.
Rozdział 7a
Szczególna procedura w zakresie świadczenia usług międzynarodowego
okazjonalnego przewozu drogowego osób