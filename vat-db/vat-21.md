Art. 21. 1. Mały podatnik może wybrać metodę rozliczeń polegającą na tym,
że obowiązek podatkowy w odniesieniu do dokonywanych przez niego dostaw
towarów i świadczenia usług powstaje:
1) z dniem otrzymania całości lub części zapłaty – w przypadku dokonania
dostawy towarów lub świadczenia usług na rzecz podatnika, o którym mowa
w art. 15, zarejestrowanego jako podatnik VAT czynny,
2) z dniem otrzymania całości lub części zapłaty, nie później niż 180. dnia, licząc
od dnia wydania towaru lub wykonania usługi – w przypadku dokonania
dostawy towarów lub świadczenia usług na rzecz podmiotu innego niż
wymieniony w pkt 1
– po uprzednim zawiadomieniu na piśmie naczelnika urzędu skarbowego
w terminie do końca miesiąca poprzedzającego okres, za który będzie stosował tę
metodę, zwaną dalej „metodą kasową”; otrzymanie zapłaty w części powoduje
powstanie obowiązku podatkowego w tej części.
2. Przepis ust. 1 stosuje się do czynności wykonanych w okresie, w którym
podatnik stosuje metodę kasową.
3. Mały podatnik może zrezygnować z metody kasowej, nie wcześniej jednak
niż po upływie 12 miesięcy, w trakcie których rozliczał się tą metodą, po uprzednim
zawiadomieniu na piśmie naczelnika urzędu skarbowego, w terminie do końca
kwartału, w którym stosował tę metodę.
4. Mały podatnik traci prawo do rozliczania podatku metodą kasową,
począwszy od rozliczenia za miesiąc następujący po kwartale, w którym
przekroczył kwotę określoną w art. 2 pkt 25.
6. Przepis ust. 1:
1) nie narusza przepisów art. 19a ust. 5 pkt 1 i 2;
2) nie ma zastosowania do:
a) dostawy towarów i świadczenia usług, o których mowa w art. 8a ust. 1 i 3,
b) dostawy towarów, o której mowa w art. 20 ust. 1‒4,
c) dostaw towarów, o których mowa w art. 7a ust. 1 i 2, dokonywanych na
rzecz podatnika ułatwiającego dostawy towarów oraz przez tego
podatnika.