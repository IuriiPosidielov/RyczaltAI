Art. 146aa. 1. W okresie od dnia 1 stycznia 2019 r. do końca roku
następującego po roku, dla którego wartość relacji, o której mowa w art. 38a pkt 4
ustawy z dnia 27 sierpnia 2009 r. o finansach publicznych, jest nie większa niż 43 %
oraz wartość, o której mowa w art. 112aa ust. 5 tej ustawy, jest nie mniejsza niż -
6 %:
1) stawka podatku, o której mowa w art. 41 ust. 1 i 13, art. 109 ust. 2, art. 110
i art. 138i ust. 4, wynosi 23 %;
2) stawka podatku, o której mowa w art. 41 ust. 2, art. 120 ust. 2 i 3 oraz tytule
załącznika nr 3 do ustawy, wynosi 8 %;
3) stawka zryczałtowanego zwrotu podatku, o której mowa w art. 115 ust. 2,
wynosi 7 %;
4) stawka ryczałtu, o której mowa w art. 114 ust. 1, wynosi 4 %.
1a. Jeżeli w roku następującym po roku, dla którego osiągnięte zostały
wartości, o których mowa w ust. 1, zostaną spełnione warunki, o których mowa
w art. 112d ust. 1 ustawy z dnia 27 sierpnia 2009 r. o finansach publicznych,
stosowanie stawek, o których mowa w ust. 1, przedłuża się do końca roku
następującego po roku, w którym:
1) kwota wydatków jest obliczana zgodnie z art. 112aa ust. 1 ustawy z dnia
27 sierpnia 2009 r. o finansach publicznych w związku ze spełnieniem
warunków, o których mowa w art. 112d ust. 4 tej ustawy, oraz
2) wartość relacji, o której mowa w art. 38a pkt 4 ustawy z dnia 27 sierpnia
2009 r. o finansach publicznych, jest nie większa niż 43 % oraz wartość,
o której mowa w art. 112aa ust. 5 tej ustawy, jest nie mniejsza niż -6 %
– jednak nie dłużej niż do końca 2022 r.
2. (uchylony)
3. (uchylony)