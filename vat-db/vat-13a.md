Art. 13a. 1. Przemieszczenia towarów w procedurze magazynu typu call-off
stock nie uznaje się za wewnątrzwspólnotowe nabycie towarów, o którym mowa
w art. 11 ust. 1.
2. Procedura magazynu typu call-off stock ma miejsce, jeżeli łącznie
spełnione są następujące warunki:
1) towary są wysyłane lub transportowane przez podatnika podatku od wartości
dodanej lub przez osobę trzecią działającą na jego rzecz z terytorium państwa
członkowskiego innego niż terytorium kraju na terytorium kraju w celu ich
dostawy na późniejszym etapie i po ich wprowadzeniu do magazynu
w procedurze magazynu typu call-off stock innemu podatnikowi,
uprawnionemu do nabycia prawa do rozporządzania tymi towarami jak
właściciel, zgodnie z zawartym wcześniej porozumieniem między tymi
podatnikami;
2) podatnik podatku od wartości dodanej wysyłający lub transportujący towary
nie ma siedziby działalności gospodarczej ani stałego miejsca prowadzenia
działalności gospodarczej na terytorium kraju;
3) podatnik, któremu mają zostać dostarczone towary, jest zarejestrowany jako
podatnik VAT UE, a jego nazwa lub imię i nazwisko oraz numer identyfikacji
podatkowej poprzedzony kodem PL są znane podatnikowi podatku od
wartości dodanej wysyłającemu lub transportującemu towary w momencie
rozpoczęcia wysyłki lub transportu;
4) podatnik podatku od wartości dodanej wysyłający lub transportujący towary
rejestruje przemieszczenie towarów w ewidencji, o której mowa w art. 54a
ust. 1 rozporządzenia 282/2011, oraz podaje w informacji odpowiadającej
informacji podsumowującej, o której mowa w art. 100 ust. 1 pkt 5, numer
identyfikacji podatkowej, o którym mowa w pkt 3.