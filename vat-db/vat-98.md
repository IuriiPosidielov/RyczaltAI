Art. 98. 1. Minister właściwy do spraw finansów publicznych, w drodze
rozporządzenia:
1) może określić podatników innych niż wymienieni w art. 96 ust. 3,
niemających obowiązku składania zgłoszenia rejestracyjnego,
2) określi wzór zgłoszenia rejestracyjnego, wzór potwierdzenia zarejestrowania
podatnika jako podatnika VAT, wzór potwierdzenia zarejestrowania osoby
prawnej oraz podatnika jako podatnika VAT UE i wzór zgłoszenia o
zaprzestaniu wykonywania czynności podlegających opodatkowaniu,
o których mowa w art. 96 ust. 1, 4 i 6 oraz art. 97 ust. 9,
3) określi niezbędne elementy wniosku i potwierdzenia, o których mowa
w art. 97 ust. 17, oraz przypadki, w których wyznaczona jednostka, o której
mowa w tym przepisie, wydaje pisemne potwierdzenie
– uwzględniając konieczność zapewnienia prawidłowej identyfikacji podatników
oraz wymagania związane z wymianą informacji o dokonywanych nabyciach
i dostawach wewnątrzwspólnotowych.
2. Minister właściwy do spraw finansów publicznych, w porozumieniu
z ministrem właściwym do spraw informatyzacji, może określić, w drodze
rozporządzenia, sposób oraz warunki organizacyjno-techniczne składania
w formie elektronicznej zgłoszenia rejestracyjnego i jego aktualizacji oraz
zgłoszenia o zaprzestaniu wykonywania czynności podlegających opodatkowaniu,
o których mowa w art. 96 i 97, a także ich strukturę, uwzględniając potrzebę
zapewnienia im bezpieczeństwa, wiarygodności, niezaprzeczalności,
nienaruszalności oraz znakowania czasem.