Art. 145b. 1. Podatnicy mogą prowadzić ewidencję sprzedaży przy
zastosowaniu kas rejestrujących z elektronicznym lub papierowym zapisem kopii
w terminie:
1) do dnia 31 grudnia 2019 r. – do:
a) świadczenia usług naprawy pojazdów silnikowych oraz motorowerów,
w tym naprawy opon, ich zakładania, bieżnikowania i regenerowania,
oraz w zakresie wymiany opon lub kół dla pojazdów silnikowych oraz
motorowerów,
b) sprzedaży benzyny silnikowej, oleju napędowego, gazu przeznaczonego
do napędu silników spalinowych;
2) do dnia 30 czerwca 2020 r. – do:
a) świadczenia usług związanych z wyżywieniem wyłącznie świadczonych
przez stacjonarne placówki gastronomiczne, w tym również sezonowo,
oraz usług w zakresie krótkotrwałego zakwaterowania,
b) sprzedaży węgla, brykietu i podobnych paliw stałych wytwarzanych
z węgla, węgla brunatnego, koksu i półkoksu przeznaczonych do celów
opałowych;
3) do dnia 31 grudnia 2020 r. – do świadczenia usług:
a) fryzjerskich,
b) kosmetycznych i kosmetologicznych,
c) budowlanych,
d) w zakresie opieki medycznej świadczonej przez lekarzy i lekarzy
dentystów,
e) prawniczych,
f) związanych z działalnością obiektów służących poprawie kondycji
fizycznej – wyłącznie w zakresie wstępu;
4) do dnia 31 grudnia 2021 r. – do sprzedaży towarów w systemie zwrotu
podatku podróżnym, o którym mowa w przepisach działu XII rozdziału 6.
2. Przepis ust. 1 stosuje się tylko do kas rejestrujących, przy zastosowaniu
których jest prowadzona ewidencja sprzedaży w zakresie sprzedaży towarów lub
świadczenia usług wymienionych w ust. 1.
3. Podatnicy, o których mowa w ust. 1, mogą dokonać odliczenia lub
otrzymać zwrot, o których mowa w art. 111 ust. 4 i 5, na zakup kas rejestrujących,
o których mowa w art. 111 ust. 6a, przy czym za dzień rozpoczęcia prowadzenia
ewidencji przyjmuje się dzień:
1) 1 stycznia 2020 r. – dla podatników, o których mowa w ust. 1 pkt 1;
2) 1 lipca 2020 r. – dla podatników, o których mowa w ust. 1 pkt 2;
3) 1 stycznia 2021 r. – dla podatników, o których mowa w ust. 1 pkt 3;
4) 1 stycznia 2022 r. – dla podatników, o których mowa w ust. 1 pkt 4.
4. Terminy określone w ust. 1 i 3 mogą zostać przedłużone w przypadku
niewystarczających możliwości techniczno-organizacyjnych przesyłania danych
między kasami rejestrującymi a Centralnym Repozytorium Kas.
5. Minister właściwy do spraw finansów publicznych może, w drodze
rozporządzenia, przedłużać terminy określone w ust. 1 i 3, określając rodzaje
czynności, dla których termin został przedłużony, oraz dzień upływu
przedłużonego terminu, uwzględniając specyfikę prowadzonej działalności
gospodarczej oraz możliwości prowadzenia kontroli celno-skarbowej.
Rozdział 1b
Przepisy szczególne dotyczące stawki podatku dla wyrobów medycznych