Art. 9. 1. Przez wewnątrzwspólnotowe nabycie towarów, o którym mowa
w art. 5 ust. 1 pkt 4, rozumie się nabycie prawa do rozporządzania jak właściciel
towarami, które w wyniku dokonanej dostawy są wysyłane lub transportowane na
terytorium państwa członkowskiego inne niż terytorium państwa członkowskiego
rozpoczęcia wysyłki lub transportu przez dokonującego dostawy, nabywcę
towarów lub na ich rzecz.
2. Przepis ust. 1 stosuje się pod warunkiem, że:
1) nabywcą towarów jest:
a) podatnik, o którym mowa w art. 15, lub podatnik podatku od wartości
dodanej, a nabywane towary mają służyć działalności gospodarczej
podatnika,
b) osoba prawna niebędąca podatnikiem, o którym mowa w lit. a
– z zastrzeżeniem art. 10;
2) dokonujący dostawy towarów jest podatnikiem, o którym mowa w pkt 1 lit. a.
3. Przepis ust. 1 stosuje się również w przypadku, gdy:
1) nabywcą jest podmiot inny niż wymieniony w ust. 2 pkt 1,
2) dokonującym dostawy towarów jest podmiot inny niż wymieniony w ust. 2
pkt 2
– jeżeli przedmiotem nabycia są nowe środki transportu.