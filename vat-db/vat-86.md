Art. 86. 1. W zakresie, w jakim towary i usługi są wykorzystywane do
wykonywania czynności opodatkowanych, podatnikowi, o którym mowa w art. 15,
przysługuje prawo do obniżenia kwoty podatku należnego o kwotę podatku
naliczonego, z zastrzeżeniem art. 114, art. 119 ust. 4, art. 120 ust. 17 i 19 oraz
art. 124.
2. Kwotę podatku naliczonego stanowi:
1) suma kwot podatku wynikających z faktur otrzymanych przez podatnika
z tytułu:
a) nabycia towarów i usług,
b) dokonania całości lub części zapłaty przed nabyciem towaru lub
wykonaniem usługi;
2) w przypadku importu towarów – kwota podatku:
a) wynikająca z otrzymanego dokumentu celnego,
b) należnego, w przypadku, o którym mowa w art. 33a,
c) wynikająca z deklaracji importowej, w przypadku, o którym mowa
w art. 33b,
d) wynikająca z decyzji, o których mowa w art. 33 ust. 2–3 i art. 34;
3) zryczałtowany zwrot podatku, o którym mowa w art. 116 ust. 6;
4) kwota podatku należnego z tytułu:
a) świadczenia usług, dla którego zgodnie z art. 17 ust. 1 pkt 4 podatnikiem
jest ich usługobiorca,
b) dostawy towarów, dla której zgodnie z art. 17 ust. 1 pkt 5 podatnikiem
jest ich nabywca,
c) wewnątrzwspólnotowego nabycia towarów, o którym mowa w art. 9,
d) wewnątrzwspólnotowego nabycia towarów, o którym mowa w art. 11;
5) (uchylony)
6) różnica podatku, o której mowa w art. 30c ust. 2;
7) u podatnika, o którym mowa w art. 16, kwota stanowiąca równowartość 22 %
kwoty należnej z tytułu dostawy nowego środka transportu, nie wyższa jednak
niż kwota podatku zawartego w fakturze stwierdzającej nabycie tego środka
lub dokumencie celnym, albo podatku zapłaconego przez tego podatnika od
wewnątrzwspólnotowego nabycia tego środka.
2a. W przypadku nabycia towarów i usług wykorzystywanych zarówno do
celów wykonywanej przez podatnika działalności gospodarczej, jak i do celów
innych niż działalność gospodarcza, z wyjątkiem celów osobistych, do których ma
zastosowanie art. 7 ust. 2 i art. 8 ust. 2, oraz celów, o których mowa w art. 8 ust. 5 –
w przypadku, o którym mowa w tym przepisie, gdy przypisanie tych towarów
i usług w całości do działalności gospodarczej podatnika nie jest możliwe, kwotę
podatku naliczonego, o której mowa w ust. 2, oblicza się zgodnie ze sposobem
określenia zakresu wykorzystywania nabywanych towarów i usług do celów
działalności gospodarczej, zwanym dalej „sposobem określenia proporcji”. Sposób
określenia proporcji powinien najbardziej odpowiadać specyfice wykonywanej
przez podatnika działalności i dokonywanych przez niego nabyć.
2b. Sposób określenia proporcji najbardziej odpowiada specyfice
wykonywanej przez podatnika działalności i dokonywanych przez niego nabyć,
jeżeli:
1) zapewnia dokonanie obniżenia kwoty podatku należnego o kwotę podatku
naliczonego wyłącznie w odniesieniu do części kwoty podatku naliczonego
proporcjonalnie przypadającej na wykonywane w ramach działalności
gospodarczej czynności opodatkowane oraz
2) obiektywnie odzwierciedla część wydatków przypadającą odpowiednio na
działalność gospodarczą oraz na cele inne niż działalność gospodarcza,
z wyjątkiem celów osobistych, do których ma zastosowanie art. 7 ust. 2 i art. 8
ust. 2, oraz celów, o których mowa w art. 8 ust. 5 – w przypadku, o którym
mowa w tym przepisie, gdy przypisanie tych wydatków w całości do
działalności gospodarczej nie jest możliwe.
2c. Przy wyborze sposobu określenia proporcji można wykorzystać
w szczególności następujące dane:
1) średnioroczną liczbę osób wykonujących wyłącznie prace związane
z działalnością gospodarczą w ogólnej średniorocznej liczbie osób
wykonujących prace w ramach działalności gospodarczej i poza tą
działalnością;
2) średnioroczną liczbę godzin roboczych przeznaczonych na prace związane
z działalnością gospodarczą w ogólnej średniorocznej liczbie godzin
roboczych przeznaczonych na prace związane z działalnością gospodarczą
i poza tą działalnością;
3) roczny obrót z działalności gospodarczej w rocznym obrocie podatnika
z działalności gospodarczej powiększonym o otrzymane przychody z innej
działalności, w tym wartość dotacji, subwencji i innych dopłat o podobnym
charakterze, otrzymanych na sfinansowanie wykonywanej przez tego
podatnika działalności innej niż gospodarcza;
4) średnioroczną powierzchnię wykorzystywaną do działalności gospodarczej
w ogólnej średniorocznej powierzchni wykorzystywanej do działalności
gospodarczej i poza tą działalnością.
2d. W celu obliczenia kwoty podatku naliczonego w przypadku, o którym
mowa w ust. 2a, przyjmuje się dane za poprzedni rok podatkowy.
2e. Podatnik rozpoczynający w danym roku podatkowym wykonywanie
działalności gospodarczej i działalności innej niż działalność gospodarcza w celu
obliczenia kwoty podatku naliczonego w przypadku, o którym mowa w ust. 2a,
przyjmuje dane wyliczone szacunkowo. Podatnik jest obowiązany zawiadomić
naczelnika urzędu skarbowego o przyjętych danych wyliczonych szacunkowo
w terminie do 25. dnia miesiąca następującego po miesiącu, w którym ten sposób
określenia proporcji został zastosowany po raz pierwszy, nie później jednak niż
w dniu przesłania ewidencji, o której mowa w art. 109 ust. 3.
2f. Przepis ust. 2e stosuje się również, gdy podatnik uzna, że w odniesieniu do
wykonywanej przez niego działalności i dokonywanych przez niego nabyć dane za
poprzedni rok podatkowy byłyby niereprezentatywne.
2g. Proporcję określa się procentowo w stosunku rocznym. Proporcję tę
zaokrągla się w górę do najbliższej liczby całkowitej. Przepisy art. 90 ust. 5, 6, 9a,
10 i 10c–10g stosuje się odpowiednio.
2h. W przypadku gdy podatnik, dla którego sposób określenia proporcji
wskazują przepisy wydane na podstawie ust. 22, uzna, że wskazany zgodnie
z przepisami wydanymi na podstawie ust. 22 sposób określenia proporcji nie
będzie najbardziej odpowiadać specyfice wykonywanej przez niego działalności
i dokonywanych przez niego nabyć, może zastosować inny bardziej
reprezentatywny sposób określenia proporcji.
7b. W przypadku nakładów ponoszonych na nabycie, w tym na nabycie praw
wieczystego użytkowania gruntów, oraz wytworzenie nieruchomości, stanowiącej
majątek przedsiębiorstwa danego podatnika, wykorzystywanej zarówno do celów
wykonywanej przez tego podatnika działalności gospodarczej, jak i do celów
osobistych, o których mowa w art. 8 ust. 2, gdy przypisanie tych nakładów
w całości do działalności gospodarczej podatnika nie jest możliwe, kwotę podatku
naliczonego oblicza się według udziału procentowego, w jakim dana nieruchomość
jest wykorzystywana do celów działalności gospodarczej.
8. Podatnik ma również prawo do obniżenia kwoty podatku należnego
o kwotę podatku naliczonego, o której mowa w ust. 2, jeżeli importowane lub
nabyte towary i usługi dotyczą:
1) dostawy towarów lub świadczenia usług przez podatnika poza terytorium
kraju, innych niż te, do których stosuje się zwolnienie, o którym mowa
w art. 113b ust. 1, jeżeli kwoty te mogłyby być odliczone, gdyby czynności te
były wykonywane na terytorium kraju, a podatnik posiada dokumenty,
z których wynika związek odliczonego podatku z tymi czynnościami;
3) dostawy towarów, o której mowa w art. 43 ust. 1 pkt 16.
9. Podatnik ma również prawo do obniżenia kwoty podatku należnego
o kwotę podatku naliczonego, o której mowa w ust. 2, jeżeli importowane lub
nabyte towary i usługi dotyczą czynności zwolnionych od podatku na podstawie
art. 43 ust. 1 pkt 7 oraz pkt 37–41, wykonywanych na terytorium kraju,
w przypadku gdy miejscem świadczenia tych usług zgodnie z art. 28b lub art. 28l
jest terytorium państwa trzeciego lub gdy usługi dotyczą bezpośrednio towarów
eksportowanych, pod warunkiem że podatnik posiada dokumenty, z których
wynika związek odliczonego podatku z tymi czynnościami.
10. Prawo do obniżenia kwoty podatku należnego o kwotę podatku
naliczonego powstaje w rozliczeniu za okres, w którym w odniesieniu do nabytych
lub importowanych przez podatnika towarów i usług powstał obowiązek
podatkowy.
10b. Prawo do obniżenia kwoty podatku należnego o kwotę podatku
naliczonego w przypadkach, o których mowa w:
1) ust. 2 pkt 1 oraz pkt 2 lit. a – powstaje nie wcześniej niż w rozliczeniu za
okres, w którym podatnik otrzymał fakturę lub dokument celny;
2) ust. 2 pkt 4 lit. c – powstaje zgodnie z ust. 10, pod warunkiem że podatnik:
a) (uchylona)
b) uwzględni kwotę podatku należnego z tytułu wewnątrzwspólnotowego
nabycia towarów w deklaracji podatkowej, w której jest on obowiązany
rozliczyć ten podatek;
3) ust. 2 pkt 4 lit. a, b i d – powstaje zgodnie z ust. 10, pod warunkiem że podatnik
uwzględni kwotę podatku należnego z tytułu tych transakcji w deklaracji
podatkowej, w której jest on obowiązany rozliczyć ten podatek.
10c. Przepis ust. 10 stosuje się odpowiednio do całości lub części zapłaty
uiszczanej przed dokonaniem dostawy lub wykonaniem usługi.
10d. Prawo do obniżenia kwoty podatku należnego o kwotę podatku
naliczonego powstaje:
1) w przypadku stosowania w imporcie towarów uproszczenia, o którym mowa
w art. 182 unijnego kodeksu celnego – za okres rozliczeniowy, w którym
podatnik dokonał wpisu do rejestru zgłaszającego; obniżenie kwoty podatku
należnego następuje pod warunkiem dokonania przez podatnika zapłaty
podatku wykazanego w dokumencie celnym stanowiącym zgłoszenie
uzupełniające dotyczące tego okresu rozliczeniowego, z zastrzeżeniem art.
33a;
2) w przypadku decyzji, o których mowa w art. 33 ust. 2–3 oraz art. 34 –
w rozliczeniu za okres, w którym podatnik otrzymał decyzję; obniżenie kwoty
podatku należnego następuje pod warunkiem dokonania przez podatnika
zapłaty podatku wynikającego z decyzji.
10e. Prawo do obniżenia kwoty podatku należnego o kwotę podatku
naliczonego w odniesieniu do nabytych przez małego podatnika towarów i usług,
w okresie stosowania przez niego metody kasowej, powstaje nie wcześniej niż
w rozliczeniu za okres, w którym podatnik dokonał zapłaty za te towary i usługi.
10f. Prawo do obniżenia kwoty podatku należnego o kwotę podatku
naliczonego w przypadku podatnika, o którym mowa w art. 16, powstaje
w rozliczeniu za okres, w którym powstał obowiązek podatkowy z tytułu
dokonanej przez niego wewnątrzwspólnotowej dostawy towarów.
11. Jeżeli podatnik nie dokonał obniżenia kwoty podatku należnego w
terminach określonych w ust. 10, 10d i 10e, może obniżyć kwotę podatku należnego
w deklaracji podatkowej za jeden z trzech następnych okresów rozliczeniowych,
a w przypadku podatnika, o którym mowa w art. 99 ust. 2 i 3, w deklaracji
podatkowej za jeden z dwóch następnych okresów rozliczeniowych.
13. Jeżeli podatnik nie dokonał obniżenia kwoty podatku należnego o kwotę
podatku naliczonego w terminach, o których mowa w ust. 10, 10d, 10e i 11, może
on obniżyć kwotę podatku należnego przez dokonanie korekty deklaracji
podatkowej:
1) za okres, w którym powstało prawo do obniżenia kwoty podatku należnego,
albo
2) za jeden z trzech następnych okresów rozliczeniowych, a w przypadku
podatnika, o którym mowa w art. 99 ust. 2 i 3, za jeden z dwóch następnych
okresów rozliczeniowych, po okresie rozliczeniowym, w którym powstało
prawo do obniżenia kwoty podatku należnego
– nie później jednak niż w ciągu 5 lat, licząc od początku roku, w którym powstało
prawo do obniżenia kwoty podatku należnego.
13a. Jeżeli podatnik w odniesieniu do wewnątrzwspólnotowego nabycia
towarów, dostawy towarów oraz świadczenia usług, dla których zgodnie
z art. 17 podatnikiem jest nabywca towarów lub usług, nie dokonał obniżenia
kwoty podatku należnego o kwotę podatku naliczonego w terminach, o których
mowa w ust. 10 i 11, może on obniżyć kwotę podatku należnego przez dokonanie
korekty deklaracji podatkowej za okres, w którym powstało prawo do obniżenia
kwoty podatku należnego, nie później jednak niż w ciągu 5 lat, licząc od końca
roku, w którym powstało prawo do obniżenia kwoty podatku należnego.
14. W przypadku podatników obowiązanych do dokonywania korekt kwot
podatku naliczonego, o których mowa w art. 91 ust. 1 i 2, część kwoty podatku
naliczonego obniżającą kwotę podatku należnego oblicza się w oparciu o proporcję
właściwą dla roku podatkowego, w którym powstało prawo do obniżenia kwoty
podatku należnego niezależnie od terminu obniżenia kwoty podatku.
15. Do uprawnienia, o którym mowa w ust. 13, stosuje się odpowiednio
art. 81b Ordynacji podatkowej.
19. Jeżeli w okresie rozliczeniowym podatnik nie wykonywał czynności
opodatkowanych na terytorium kraju oraz nie wykonywał czynności poza
terytorium kraju kwotę podatku naliczonego może przenieść do rozliczenia na
następny okres rozliczeniowy.
19a. W przypadku obniżenia podstawy opodatkowania, o którym mowa
w art. 29a ust. 13, lub stwierdzenia pomyłki w kwocie podatku na fakturze,
o którym mowa w art. 29a ust. 14, nabywca towaru lub usługi jest obowiązany do
zmniejszenia kwoty podatku naliczonego w rozliczeniu za okres, w którym warunki
obniżenia podstawy opodatkowania dla dostawy towarów lub świadczenia usług
lub kwoty podatku wykazanego na fakturze zostały uzgodnione z dostawcą towarów
lub usługodawcą, jeżeli przed upływem tego okresu rozliczeniowego te warunki
zostały spełnione. W przypadku gdy warunki obniżenia podstawy opodatkowania
dla dostawy towarów lub świadczenia usług lub kwoty podatku wykazanego na
fakturze zostały spełnione po upływie okresu rozliczeniowego, w którym te warunki
zostały uzgodnione, nabywca towaru lub usługi jest obowiązany do zmniejszenia
kwoty podatku naliczonego w rozliczeniu za okres, w którym te warunki zostały
spełnione. Jeżeli podatnik nie obniżył kwoty podatku należnego o kwotę podatku
naliczonego określonego w fakturze, której korekta dotyczy, a prawo do takiego
obniżenia mu przysługuje, zmniejszenie kwoty podatku naliczonego uwzględnia się
w rozliczeniu za okres, w którym podatnik dokonuje tego obniżenia.]
19a. W przypadku obniżenia podstawy opodatkowania, o którym mowa
Nowe brzmienie
w art. 29a ust. 13–13c, lub stwierdzenia pomyłki w kwocie podatku na
ust. 19a w art. 86
wejdzie w życie z
fakturze, o którym mowa w art. 29a ust. 14, nabywca towaru lub usługi jest
dn. 1.02.2026 r.
(Dz. U. z 2023 r.
obowiązany do zmniejszenia kwoty podatku naliczonego w rozliczeniu za
poz. 1598 oraz z
2024 r. poz. 852 i
okres, w którym otrzymał fakturę korygującą. Jeżeli podatnik nie obniżył
1721, z 2025 r.
kwoty podatku należnego o kwotę podatku naliczonego określonego na poz. 1203).
fakturze, której korekta dotyczy, a prawo do takiego obniżenia mu
przysługuje, zmniejszenie kwoty podatku naliczonego uwzględnia się
w rozliczeniu za okres, w którym podatnik dokonuje tego obniżenia.>
19c. W przypadkach obniżenia podstawy opodatkowania, o których mowa
w art. 29a ust. 15a i art. 30a ust. 1a, nabywca towaru lub usługi jest obowiązany do
Przepis
uchylający ust.
19d w art. 86
zmniejszenia kwoty podatku naliczonego w rozliczeniu za okres rozliczeniowy,
w którym dokonał korekty podstawy opodatkowania.
19d. W przypadku, o którym mowa w art. 29a ust. 15 pkt 5, nabywca towaru
lub usługi jest obowiązany do zmniejszenia kwoty podatku naliczonego
w rozliczeniu za okres, w którym otrzymał przy użyciu Krajowego Systemu e-Faktur
fakturę korygującą w postaci faktury ustrukturyzowanej. Przepis ust. 19a zdanie
trzecie stosuje się odpowiednio.]
22. Minister właściwy do spraw finansów publicznych może, w drodze
rozporządzenia, określić w przypadku niektórych podatników sposób określenia
proporcji uznany za najbardziej odpowiadający specyfice wykonywanej przez tych
podatników działalności i dokonywanych przez nich nabyć oraz wskazać dane, na
podstawie których jest obliczana kwota podatku naliczonego z wykorzystaniem
tego sposobu określenia proporcji, uwzględniając specyfikę prowadzenia
działalności przez niektórych podatników i uwarunkowania obrotu gospodarczego.