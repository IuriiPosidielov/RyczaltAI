Art. 160. 1. Zakłady (oddziały) osoby prawnej, o których mowa w art. 157
ust. 2 pkt 2, które zgodnie z ustawą wymienioną w art. 175 wybrały metodę
kasową rozliczeń lub wybrały rozliczenia za okresy kwartalne, tracą prawo do roz-
liczania się tą metodą oraz do rozliczania się za okresy kwartalne, począwszy od
rozliczenia za kwiecień 2004 r.
2. Rozliczenia za kwiecień 2004 r. zakłady (oddziały), o których mowa
w art. 157 ust. 2 pkt 2, dokonują w urzędzie skarbowym kierowanym przez
naczelnika właściwego dla danego zakładu.
3. Osoba prawna, której zakłady (oddziały) rozliczały się jako odrębni
podatnicy, wstępuje z dniem 1 maja 2004 r. we wszystkie przewidziane
w przepisach prawa podatkowego prawa i obowiązki swojego zakładu (oddziału),
który przestał być wyodrębnionym podatnikiem – w zakresie, w jakim dotyczą
podatku od towarów i usług.