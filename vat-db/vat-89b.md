Art. 89b. 1. W przypadku nieuregulowania należności wynikającej z faktury
dokumentującej dostawę towarów lub świadczenie usług na terytorium kraju w
terminie 90 dni od dnia upływu terminu jej płatności określonego w umowie lub na
fakturze, dłużnik jest obowiązany do korekty odliczonej kwoty podatku
wynikającej z tej faktury, w rozliczeniu za okres, w którym upłynął 90 dzień od
dnia upływu terminu płatności określonego w umowie lub na fakturze.
1a. Przepisu ust. 1 nie stosuje się, jeżeli dłużnik uregulował należność
najpóźniej w ostatnim dniu okresu rozliczeniowego, w którym upłynął 90 dzień od
dnia upływu terminu płatności tej należności.
2. W przypadku częściowego uregulowania należności w terminie 90 dni od
dnia upływu terminu jej płatności określonego w umowie lub na fakturze, korekta
dotyczy podatku naliczonego przypadającego na nieuregulowaną część należności.
Przepis ust. 1a stosuje się odpowiednio.
4. W przypadku uregulowania należności po dokonaniu korekty, o której
mowa w ust. 1, podatnik ma prawo do zwiększenia kwoty podatku naliczonego
w rozliczeniu za okres, w którym należność uregulowano, o kwotę podatku,
o której mowa w ust. 1. W przypadku częściowego uregulowania należności
podatek naliczony może zostać zwiększony w odniesieniu do tej części.
Rozdział 2
Odliczanie częściowe podatku oraz korekta podatku naliczonego