Art. 8a. 1. Transfer bonu jednego przeznaczenia dokonany przez podatnika
działającego we własnym imieniu uznaje się za dostawę towarów lub świadczenie
usług, których ten bon dotyczy.
2. Faktycznego przekazania towarów lub faktycznego świadczenia usług
w zamian za bon jednego przeznaczenia przyjmowany przez dostawcę lub
usługodawcę jako wynagrodzenie lub część wynagrodzenia nie uznaje się za
niezależną transakcję w części, w której wynagrodzenie stanowił bon.
3. Jeżeli transferu bonu jednego przeznaczenia dokonuje podatnik działający
w imieniu innego podatnika, uznaje się, że taki transfer stanowi dostawę towarów
lub świadczenie usług, których ten bon dotyczy, dokonane przez podatnika,
w imieniu którego działa podatnik.
4. W przypadku gdy dostawca towarów lub usługodawca nie jest
podatnikiem, który działając we własnym imieniu, wyemitował bon jednego
przeznaczenia, uznaje się, że ten dostawca lub usługodawca dokonał odpowiednio
dostawy towarów lub świadczenia usług, których ten bon dotyczy, na rzecz
podatnika, który wyemitował ten bon.