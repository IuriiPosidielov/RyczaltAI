Art. 18c. 1. Przedstawiciel podatkowy wykonuje w imieniu i na rzecz
podatnika, dla którego został ustanowiony:
1) obowiązki tego podatnika w zakresie rozliczania podatku, w tym w zakresie
sporządzania deklaracji podatkowych, oraz informacji podsumowujących, o
których mowa w art. 100 ust. 1, a także w zakresie prowadzenia i
przechowywania dokumentacji, w tym ewidencji, na potrzeby podatku;
2) inne czynności wynikające z przepisów o podatku od towarów i usług, jeżeli
został do tego upoważniony w umowie.
2. Przedstawiciel podatkowy odpowiada solidarnie z podatnikiem za
zobowiązanie podatkowe, które przedstawiciel podatkowy rozlicza w imieniu i na
rzecz tego podatnika.