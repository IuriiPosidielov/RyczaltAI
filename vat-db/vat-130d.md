Art. 130d. 1. Podatnicy zidentyfikowani na potrzeby procedury unijnej są
obowiązani prowadzić w postaci elektronicznej ewidencję transakcji objętych
procedurą unijną, zgodnie z wymogami, o których mowa w art. 63c rozporządzenia
282/2011.
2. Ewidencja, o której mowa w ust. 1, jest udostępniana przez podatnika drogą
elektroniczną na każde żądanie państwa członkowskiego identyfikacji oraz państwa
członkowskiego konsumpcji. W przypadku wystąpienia problemów technicznych
uniemożliwiających udostępnienie ewidencji drogą elektroniczną ewidencję
udostępnia się w sposób i w terminie wskazanych przez właściwy organ
podatkowy.
3. Ewidencję, o której mowa w ust. 1, należy przechowywać przez okres
10 lat od zakończenia roku, w którym dokonano dostaw towarów lub świadczenia
usług objętych procedurą unijną.
Rozdział 7
Procedura nieunijna dotycząca niektórych usług