Art. 42i. WIS, decyzja o zmianie WIS, decyzja o uchyleniu WIS oraz decyzja
o odmowie wydania WIS, o której mowa w art. 42g ust. 3, po usunięciu danych
identyfikujących wnioskodawcę, danych objętych tajemnicą przedsiębiorstwa oraz
danych, których zamieszczenie może prowadzić do naruszenia bezpieczeństwa
publicznego lub porządku publicznego, są zamieszczane, bez zbędnej zwłoki,
w Biuletynie Informacji Publicznej na stronie podmiotowej urzędu obsługującego
ministra właściwego do spraw finansów publicznych. W Biuletynie Informacji
Publicznej zamieszcza się również daty zamieszczenia WIS i decyzji, o których
mowa w zdaniu pierwszym, a także informacje o okresie ważności WIS i decyzji
o zmianie WIS.
Rozdział 2
Zwolnienia