Art. 138c. 1. W przypadku, o którym mowa w art. 138b ust. 1 pkt 2, podatnik
nie może jednocześnie ustanowić więcej niż jednego pośrednika.
2. Pośrednikiem może być osoba fizyczna, osoba prawna lub jednostka
organizacyjna niemająca osobowości prawnej ustanowiona przez podatnika
dokonującego sprzedaży na odległość towarów importowanych, jako osoba
obowiązana do zapłaty VAT i wypełnienia obowiązków określonych w przepisach
niniejszego rozdziału w imieniu i na rzecz tego podatnika, jeżeli łącznie spełnia
następujące warunki:
1) jest zarejestrowana jako podatnik VAT czynny;
2) posiada siedzibę działalności gospodarczej lub stałe miejsce prowadzenia
działalności gospodarczej na terytorium kraju, które wybiera w celu złożenia
zgłoszenia, o którym mowa w art. 138e ust. 3;
3) przez ostatnie 24 miesiące nie zalegała z wpłatami poszczególnych podatków
stanowiących dochód budżetu państwa, przekraczającymi odrębnie w każdym
podatku odpowiednio 3 % kwoty należnych zobowiązań podatkowych
w poszczególnych podatkach, przy czym udział zaległości w kwocie podatku
ustala się w stosunku do kwoty należnych wpłat za okres rozliczeniowy,
którego dotyczy zaległość;
4) przez ostatnie 24 miesiące osoba fizyczna będąca podatnikiem,
a w przypadku podatników niebędących osobami fizycznymi – osoba będąca
wspólnikiem spółki cywilnej lub handlowej niemającej osobowości prawnej,
członkiem władz zarządzających, głównym księgowym, nie została
8) Zmiany wymienionego rozporządzenia zostały ogłoszone w Dz. Urz. UE L 158 z 10.06.2013,
str. 1, Dz. Urz. UE L 348 z 29.12.2017, str. 1, Dz. Urz. UE L 259 z 16.10.2018, str. 1 oraz
Dz. Urz. UE L 311 z 07.12.2018, str. 1.
prawomocnie skazana na podstawie ustawy z dnia 10 września 1999 r. –
Kodeks karny skarbowy za popełnienie przestępstwa skarbowego;
5) jest uprawniona do zawodowego wykonywania doradztwa podatkowego
zgodnie z przepisami o doradztwie podatkowym lub do usługowego
prowadzenia ksiąg rachunkowych zgodnie z przepisami o rachunkowości.
3. Wymóg, o którym mowa w ust. 2 pkt 3, uznaje się również za spełniony,
jeżeli łącznie spełnione są następujące warunki:
1) podmiot uregulował, wraz z odsetkami za zwłokę, zaległości przekraczające
odrębnie w każdym podatku odpowiednio 3 % kwoty należnych zobowiązań
podatkowych w poszczególnych podatkach, w terminie 30 dni od dnia
powstania tych zaległości;
2) uregulowanie zaległości zgodnie z pkt 1 w ostatnich 24 miesiącach nie
dotyczyło więcej niż dwóch okresów rozliczeniowych odrębnie w każdym
podatku.
4. Pośrednika ustanawia się w drodze umowy sporządzonej na piśmie, która
zawiera:
1) nazwy stron umowy oraz ich adresy i dane identyfikacyjne na potrzeby
odpowiednio VAT lub podatku o podobnym charakterze;
2) adres, pod którym będzie prowadzona i przechowywana dokumentacja na
potrzeby VAT;
3) oświadczenie podmiotu, który jest ustanawiany pośrednikiem, o spełnieniu
warunków, o których mowa w ust. 2.