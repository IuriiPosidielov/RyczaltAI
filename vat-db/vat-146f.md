Art. 146f. 1. W przypadku gdy relacja państwowego długu publicznego do
produktu krajowego brutto według stanu na dzień 31 grudnia 2011 r., ogłoszona
przez Ministra Finansów, w terminie do dnia 31 maja 2012 r., w drodze
obwieszczenia, w Dzienniku Urzędowym Rzeczypospolitej Polskiej „Monitor
Polski”, przekracza 55 %:
1) w okresach od dnia 1 lipca 2012 r. do dnia 30 czerwca 2013 r. oraz od dnia
1 stycznia 2015 r. do dnia 31 grudnia 2015 r.:
a) stawka podatku, o której mowa w art. 41 ust. 1 i 13, art. 109 ust. 2
i art. 110, wynosi 24 %,
b) stawka podatku, o której mowa w art. 41 ust. 2, art. 120 ust. 2 i 3 oraz
w tytule załącznika nr 3 do ustawy, wynosi 9 %,
c) stawka podatku, o której mowa w art. 41 ust. 2a oraz w tytule załącznika
nr 10 do ustawy, wynosi 6 %,
d) stawka ryczałtu, o której mowa w art. 114 ust. 1, wynosi 5 %,
e) stawka zryczałtowanego zwrotu podatku, o której mowa w art. 115
ust. 2, wynosi 7,5 %;
2) w okresie od dnia 1 lipca 2013 r. do dnia 31 grudnia 2014 r. stawki, o których
mowa w pkt 1 lit. a–e, wynoszą odpowiednio 25 %, 10 %, 7 %, 6 % i 8 %;
3) w okresie od dnia 1 stycznia 2016 r. do dnia 31 grudnia 2016 r. stawki,
o których mowa w pkt 1 lit. a i b oraz d i e, wynoszą odpowiednio 23 %, 8 %,
4 % i 7 %.
2. W przypadku gdy nie nastąpi przekroczenie relacji państwowego długu
publicznego do produktu krajowego brutto, o którym mowa w ust. 1, a relacja
państwowego długu publicznego do produktu krajowego brutto według stanu na
dzień 31 grudnia 2012 r., ogłoszona przez Ministra Finansów, w terminie do dnia
31 maja 2013 r., w drodze obwieszczenia, w Dzienniku Urzędowym
Rzeczypospolitej Polskiej „Monitor Polski”, przekracza 55 %:
1) w okresach od dnia 1 lipca 2013 r. do dnia 30 czerwca 2014 r. oraz od dnia
1 stycznia 2016 r. do dnia 31 grudnia 2016 r., przepis ust. 1 pkt 1 stosuje się
odpowiednio;
2) w okresie od dnia 1 lipca 2014 r. do dnia 31 grudnia 2015 r., przepis ust. 1
pkt 2 stosuje się odpowiednio;
3) w okresie od dnia 1 stycznia 2017 r. do dnia 31 grudnia 2017 r., przepis ust. 1
pkt 3 stosuje się odpowiednio.
3. (uchylony)
4. W przypadku określonym w ust. 2, podwyższenia stawek, o którym mowa
w tym przepisie, nie stosuje się, jeżeli relacja, o której mowa w art. 38a
pkt 4 ustawy z dnia 27 sierpnia 2009 r. o finansach publicznych, według stanu na
dzień 31 grudnia 2012 r., nie przekracza 55 %.