Art. 106gba. 1. W przypadku gdy faktury ustrukturyzowane lub faktury,
o których mowa w art. 106nda ust. 1, art. 106nf ust. 1 i art. 106nh ust. 1,
dotyczą czynności o złożonej liczbie danych w zakresie jednostek miary i ilości
(liczby) dostarczanych towarów lub wykonywanych usług lub cen
jednostkowych netto, podatnik może wystawiać i przesyłać do Krajowego
Systemu e-Faktur faktury ustrukturyzowane lub faktury, o których mowa
w art. 106nda ust. 1, art. 106nf ust. 1 i art. 106nh ust. 1, z załącznikiem
będącym integralną częścią faktury, zawierającym wyłącznie dane, o których
mowa w art. 106e ust. 1, lub dane ściśle powiązane z tymi danymi, zwane dalej
„fakturami z załącznikiem”.
<2. Podatnik składa do Szefa Krajowej Administracji Skarbowej
zgłoszenie o zamiarze:
1) wystawiania i przesyłania do Krajowego Systemu e-Faktur faktur
z załącznikiem;
2) zaprzestania wystawiania i przesyłania do Krajowego Systemu e-Faktur
faktur z załącznikiem.
3. Zgłoszenie, o którym mowa w ust. 2, składa się wyłącznie za
pośrednictwem konta w e-Urzędzie Skarbowym.
4. Do składania zgłoszenia, o którym mowa w ust. 2, jest uprawniony
podatnik posiadający konto w e-Urzędzie Skarbowym, na którym został
podany aktualny adres poczty elektronicznej lub numer telefonu w celu,
o którym mowa w art. 35e ust. 8 ustawy z dnia 16 listopada 2016 r. o Krajowej
Administracji Skarbowej.
5. Zgłoszenie, o którym mowa w ust. 2 pkt 1, zawiera:
1) dane podatnika;
2) dane dotyczące sposobu, w jaki podatnik zamierza korzystać
z możliwości wystawiania i przesyłania do Krajowego Systemu e-Faktur
faktur z załącznikiem;
3) oświadczenie o spełnieniu warunków koniecznych do wystawiania
i przesyłania do Krajowego Systemu e-Faktur faktur z załącznikiem;
4) oświadczenie o świadomości skutków naruszenia zasad wystawiania
i przesyłania do Krajowego Systemu e-Faktur faktur z załącznikiem.
6. Zgłoszenie, o którym mowa w ust. 2 pkt 2, zawiera:
1) dane podatnika;
2) datę, od której podatnik zaprzestaje wystawiania i przesyłania faktur
z załącznikiem.
7. Wystawianie i przesyłanie do Krajowego Systemu e-Faktur faktur
z załącznikiem jest możliwe po otrzymaniu przez podatnika potwierdzenia
możliwości wystawiania i przesyłania do Krajowego Systemu e-Faktur faktur
z załącznikiem.
8. Możliwość wystawiania i przesyłania do Krajowego Systemu e-Faktur
faktur z załącznikiem jest odbierana:
1) po otrzymaniu przez podatnika powiadomienia od Szefa Krajowej
Administracji Skarbowej o odebraniu możliwości wystawiania
i przesyłania do Krajowego Systemu e-Faktur faktur z załącznikiem –
w przypadku złożenia zgłoszenia o zamiarze zaprzestania wystawiania
i przesyłania do Krajowego Systemu e-Faktur faktur z załącznikiem albo
2) w sposób automatyczny – w przypadku zidentyfikowania wystawiania
i przesyłania do Krajowego Systemu e-Faktur faktur z załącznikiem,
które zawierają dane inne niż określone w ust. 1 lub są wystawiane
i przesyłane niezgodnie z warunkami, o których mowa w ust. 1.>
9. Potwierdzenie możliwości wystawiania i przesyłania do Krajowego
Systemu e-Faktur faktur z załącznikiem oraz powiadomienie o odebraniu tej
możliwości jest dokonywane w drodze czynności materialno-technicznej przez
Szefa Krajowej Administracji Skarbowej.