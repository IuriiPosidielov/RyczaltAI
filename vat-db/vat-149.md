Art. 149. 1. Warunek wywozu towarów, o którym mowa w art. 6 ust. 8a
pkt 1 ustawy wymienionej w art. 175, po dniu 30 kwietnia 2004 r. uznaje się za
spełniony, jeżeli nie później niż z upływem 6 miesięcy od dnia otrzymania zaliczki
nastąpił:
1) wywóz towaru w wykonaniu czynności określonych w art. 2 ust. 1 i 3 ustawy
wymienionej w art. 175 na terytorium państwa członkowskiego inne niż
terytorium kraju, a podatnik posiada dokument potwierdzający przyjęcie
przez nabywcę towaru na terytorium państwa członkowskiego innym niż
terytorium kraju;
2) eksport towarów, o którym mowa w art. 2 pkt 8.
2. W przypadku, o którym mowa w art. 18 ust. 4–7 ustawy wymienionej
w art. 175, otrzymanie dokumentu potwierdzającego wywóz towaru poza
terytorium kraju po dniu 30 kwietnia 2004 r. upoważnia podatnika do dokonania
korekty podatku należnego od dokonanej sprzedaży, w rozliczeniu za miesiąc,
w którym podatnik dokument ten otrzymał.