Art. 14. 1. Opodatkowaniu podatkiem podlegają towary własnej produkcji
i towary, które po nabyciu nie były przedmiotem dostawy towarów, w przypadku:
1) rozwiązania spółki cywilnej lub handlowej niemającej osobowości prawnej;
2) zaprzestania przez podatnika, o którym mowa w art. 15, będącego osobą
fizyczną albo przedsiębiorstwem w spadku wykonywania czynności
podlegających opodatkowaniu, obowiązanego, na podstawie art. 96 ust. 6, do
zgłoszenia zaprzestania działalności naczelnikowi urzędu skarbowego;
3) wygaśnięcia zarządu sukcesyjnego albo uprawnienia do powołania zarządcy
sukcesyjnego – w przypadku gdy zarząd sukcesyjny nie został ustanowiony i
dokonano zgłoszenia, o którym mowa w art. 12 ust. 1c ustawy z dnia 13
października 1995 r. o zasadach ewidencji i identyfikacji podatników i
płatników (Dz. U. z 2025 r. poz. 237).
2. Przepisu ust. 1 nie stosuje się do podatników, u których sprzedaż jest
zwolniona od podatku na podstawie art. 113 ust. 1 i 9 albo art. 113a ust. 1.
3. Przepis ust. 1 stosuje się odpowiednio, w przypadku gdy podatnik, o którym
mowa w art. 15, będący osobą fizyczną albo przedsiębiorstwem w spadku, nie
wykonywał czynności podlegających opodatkowaniu co najmniej przez 10
miesięcy. Nie dotyczy to podatników, którzy zawiesili wykonywanie działalności
gospodarczej na podstawie przepisów dotyczących zawieszenia wykonywania
działalności gospodarczej.
4. Przepisy ust. 1 i 3 stosuje się do towarów, w stosunku do których
przysługiwało prawo do obniżenia kwoty podatku należnego o kwotę podatku
naliczonego.
5. W przypadkach, o których mowa w ust. 1 i 3, podatnicy są obowiązani
sporządzić spis z natury towarów na dzień rozwiązania spółki, zaprzestania
wykonywania czynności podlegających opodatkowaniu albo wystąpienia
przypadków, o których mowa w ust. 1 pkt 3, zwany dalej „spisem z natury”.
Podatnicy są obowiązani złożyć informację o dokonanym spisie z natury, o
ustalonej na jego podstawie wartości towarów i o kwocie podatku należnego, nie
później niż w dniu złożenia deklaracji podatkowej składanej za okres obejmujący
dzień rozwiązania spółki, zaprzestania wykonywania czynności podlegających
opodatkowaniu albo wystąpienia przypadków, o których mowa w ust. 1 pkt 3.
6. Obowiązek podatkowy w przypadku, o którym mowa w ust. 1, powstaje w
dniu rozwiązania spółki, zaprzestania wykonywania czynności podlegających
opodatkowaniu albo wystąpienia przypadków, o których mowa w ust. 1 pkt 3.
7. Dostawa towarów dokonywana przez byłych wspólników spółek, o których
mowa w ust. 1 pkt 1, oraz przez osoby fizyczne, o których mowa w ust. 1 pkt 2
i ust. 3, której przedmiotem są towary objęte spisem z natury, podlega zwolnieniu
od podatku przez okres 12 miesięcy od dnia, o którym mowa w ust. 6, pod
warunkiem rozliczenia podatku od towarów objętych spisem z natury.
7a. Przepis ust. 7 stosuje się również do dostawy towarów dokonywanej przez
osoby będące właścicielami przedsiębiorstwa w spadku na dzień:
1) zaprzestania wykonywania czynności podlegających opodatkowaniu przez
przedsiębiorstwo w spadku;
2) wygaśnięcia zarządu sukcesyjnego;
3) wygaśnięcia uprawnienia do powołania zarządcy sukcesyjnego.
8. Podstawą opodatkowania jest wartość towarów podlegających spisowi
z natury, ustalona zgodnie z art. 29a ust. 2.
9a. Osobom fizycznym, o których mowa w ust. 1 pkt 2, osobom, które były
wspólnikami spółek, o których mowa w ust. 1 pkt 1, w dniu ich rozwiązania,
zwanym dalej „byłymi wspólnikami”, oraz osobom, o których mowa w ust. 7a,
przysługuje prawo zwrotu różnicy podatku wykazanego w deklaracji podatkowej
za okres, w którym odpowiednio te osoby, spółki albo podatnik, o którym mowa w
art. 15 ust. 1a, i podatnik, którego działalność jest kontynuowana przez podatnika,
o którym mowa w art. 15 ust. 1a, byli podatnikami zarejestrowanymi jako podatnicy
VAT czynni.
9b. W przypadku byłych wspólników zwrotu różnicy podatku dokonuje się na
podstawie złożonej deklaracji podatkowej oraz złożonych nie później niż w dniu
złożenia tej deklaracji:
1) umowy spółki, aktualnej na dzień rozwiązania spółki;
2) wykazu rachunków bankowych byłych wspólników w banku mającym
siedzibę na terytorium kraju lub ich rachunków w spółdzielczej kasie
oszczędnościowo-kredytowej, której są członkami, na które ma być dokonany
zwrot różnicy podatku.
9c. Zwrotu różnicy podatku, o którym mowa w ust. 9b, dokonuje się:
1) w proporcjach wynikających z prawa do udziału w zysku określonego
w umowie spółki; jeżeli ze złożonej umowy nie wynikają te udziały w zysku,
przyjmuje się, że prawa do udziału w zysku są równe;
2) na rachunki, o których mowa w ust. 9b pkt 2.
9ca. W przypadku osób, o których mowa w ust. 7a, zwrotu różnicy podatku
dokonuje się na podstawie złożonej deklaracji podatkowej oraz złożonych nie
później niż w dniu złożenia tej deklaracji:
1) dokumentów potwierdzających ich udział w przedsiębiorstwie w spadku;
2) wykazu rachunków bankowych tych osób w banku mającym siedzibę na
terytorium kraju lub ich rachunków w spółdzielczej kasie oszczędnościowo-
kredytowej, której są członkami, na które ma być dokonany zwrot różnicy
podatku.
9cb. Zwrotu różnicy podatku, o którym mowa w ust. 9ca, dokonuje się:
1) w proporcjach wynikających z prawa do udziału w przedsiębiorstwie w
spadku; jeżeli ze złożonych dokumentów nie wynikają te udziały, przyjmuje
się, że prawa do udziału są równe;
2) na rachunki, o których mowa w ust. 9ca pkt 2.
9d. Do zwrotu różnicy podatku, o której mowa w ust. 9a, przepisy art. 87
ust. 2 zdanie pierwsze i drugie oraz ust. 7 stosuje się odpowiednio.
9e. W przypadku niezłożenia dokumentów, o których mowa w ust. 9b albo
9ca, kwota zwrotu różnicy podatku składana jest do depozytu organu podatkowego.
W przypadku gdy złożono dokumenty, o których mowa w ust. 9b albo 9ca, ale
w wykazie rachunków, o którym mowa w tych przepisach, nie podano rachunku
byłego wspólnika albo osoby, o której mowa w ust. 7a, do depozytu składana jest
kwota zwrotu różnicy podatku w części przypadającej temu byłemu wspólnikowi
albo tej osobie.
9f. Jeżeli zasadność zwrotu wymaga dodatkowego zweryfikowania, złożenie
do depozytu kwoty zwrotu różnicy podatku następuje po zakończeniu weryfikacji
rozliczenia podatnika dokonywanej w ramach czynności sprawdzających, kontroli
podatkowej, kontroli celno-skarbowej lub postępowania podatkowego.
9g. W przypadku gdy przed upływem terminu zwrotu różnicy podatku, o
którym mowa w art. 87 ust. 2 zdanie pierwsze, złożono dokumenty, o których mowa
w ust. 9b albo 9ca, a naczelnik urzędu skarbowego przedłużył termin zwrotu
zgodnie z art. 87 ust. 2 zdanie drugie, i przeprowadzone przez organ czynności
wykażą zasadność zwrotu, urząd skarbowy wypłaca byłym wspólnikom albo
osobom, o których mowa w ust. 7a, należną kwotę wraz z odsetkami w wysokości
odpowiadającej opłacie prolongacyjnej stosowanej w przypadku odroczenia
płatności podatku lub jego rozłożenia na raty. W przypadku gdy dokumenty, o
których mowa w ust. 9b albo 9ca, złożono na 14 dni przed upływem terminu zwrotu
lub później, odsetki, o których mowa w zdaniu pierwszym, są naliczane od 15. dnia
po dniu złożenia tych dokumentów. Odsetek nie nalicza się od kwoty zwrotu
różnicy podatku w części przypadającej temu byłemu wspólnikowi albo tej osobie,
których rachunku nie podano.
9h. W przypadku osób, o których mowa w ust. 9a, w stosunku do których
naczelnik urzędu skarbowego przedłużył termin zwrotu zgodnie z art. 87 ust. 2
zdanie drugie, i przeprowadzone przez organ czynności wykażą zasadność zwrotu,
urząd skarbowy wypłaca tym osobom należną kwotę wraz z odsetkami w
wysokości odpowiadającej opłacie prolongacyjnej stosowanej w przypadku
odroczenia płatności podatku lub jego rozłożenia na raty.
9i. Kwota zwrotu różnicy podatku złożona w depozycie nie podlega
oprocentowaniu, z zastrzeżeniem ust. 9j.
9j. Oprocentowanie kwoty zwrotu różnicy podatku złożonej w depozycie jest
naliczane od 15. dnia po dniu złożenia dokumentów, o których mowa w ust. 9b albo
9ca, lub podania numerów rachunków, o których mowa w ust. 9e zdanie drugie.
10. Do rozliczenia podatku od towarów objętych spisem z natury przepisy
art. 99 stosuje się odpowiednio.Art. 14. 1. Opodatkowaniu podatkiem podlegają towary własnej produkcji
Podatnicy, płatnicy i przedstawiciele podatkowi
Rozdział 1
Podatnicy i płatnicy