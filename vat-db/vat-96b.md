Art. 96b. 1. Szef Krajowej Administracji Skarbowej prowadzi w postaci
elektronicznej wykaz podmiotów:
1) w odniesieniu do których naczelnik urzędu skarbowego nie dokonał rejestracji
albo które wykreślił z rejestru jako podatników VAT;
2) zarejestrowanych jako podatnicy VAT, w tym podmiotów, których rejestracja
jako podatników VAT została przywrócona.
2. Wykaz jest udostępniany w Biuletynie Informacji Publicznej na stronie
podmiotowej urzędu obsługującego ministra właściwego do spraw finansów
publicznych w sposób umożliwiający sprawdzenie, w tym automatycznie, czy
podmiot znajduje się w wykazie na wybrany dzień, przypadający nie wcześniej niż
w okresie 5 lat poprzedzających rok, w którym podmiot jest sprawdzany. Dane tego
podmiotu są udostępniane według stanu na wybrany dzień, z wyjątkiem danych,
o których mowa w ust. 3 pkt 1–3, które są udostępniane według stanu na dzień
sprawdzenia.
3. Wykaz zawiera następujące dane podmiotów, o których mowa w ust. 1:
1) firmę (nazwę) lub imię i nazwisko;
2) numer, za pomocą którego podmiot został zidentyfikowany na potrzeby
podatku, jeżeli taki numer został przyznany;
2a) status podmiotu:
a) w odniesieniu do którego nie dokonano rejestracji albo który wykreślono
z rejestru jako podatnika VAT,
b) zarejestrowanego jako „podatnik VAT czynny” albo „podatnik VAT
zwolniony”, w tym podmiotu, którego rejestracja została przywrócona;
3) numer identyfikacyjny REGON, o ile został nadany;
4) (uchylony)
5) numer w Krajowym Rejestrze Sądowym, o ile został nadany;
6) adres siedziby – w przypadku podmiotu niebędącego osobą fizyczną;
7) adres stałego miejsca prowadzenia działalności albo adres miejsca
zamieszkania, w przypadku nieposiadania stałego miejsca prowadzenia
działalności ‒ w odniesieniu do osoby fizycznej;
8) imiona i nazwiska osób wchodzących w skład organu uprawnionego do
reprezentowania podmiotu oraz ich numery identyfikacji podatkowej;
9) imiona i nazwiska prokurentów oraz ich numery identyfikacji podatkowej;
10) imię i nazwisko lub firmę (nazwę) wspólnika oraz jego numer identyfikacji
podatkowej;
11) daty rejestracji, odmowy rejestracji albo wykreślenia z rejestru oraz
przywrócenia zarejestrowania jako podatnika VAT;
12) podstawę prawną odpowiednio odmowy rejestracji, wykreślenia z rejestru
oraz przywrócenia zarejestrowania jako podatnika VAT;
12a) podstawę prawną zwolnienia – w przypadku podatników, o których mowa
w art. 113a ust. 1, zarejestrowanych jako podatnicy VAT UE;
13) numery rachunków rozliczeniowych, o których mowa w art. 49 ust. 1 pkt 1
ustawy z dnia 29 sierpnia 1997 r. – Prawo bankowe, lub imiennych rachunków
w spółdzielczej kasie oszczędnościowo-kredytowej, której podmiot jest
członkiem, otwartych w związku z prowadzoną przez członka działalnością
gospodarczą:
a) wskazanych w zgłoszeniu identyfikacyjnym lub zgłoszeniu
aktualizacyjnym oraz
b) potwierdzonych przy wykorzystaniu STIR w rozumieniu art. 119zg pkt
6 Ordynacji podatkowej, z wyjątkiem rachunków prowadzonych przez
Narodowy Bank Polski.
3a. (uchylony)
3b. Informacje o numerach rachunków, o których mowa w ust. 3 pkt 13 lit. a,
będących rachunkami, o których mowa w art. 119zh pkt 2–9 Ordynacji podatkowej,
są przekazywane do Szefa Krajowej Administracji Skarbowej przy wykorzystaniu
STIR w rozumieniu art. 119zg pkt 6 Ordynacji podatkowej. Przepisy art. 119zp § 1
pkt 1, § 2 pkt 1 lit. a i b, art. 119zq pkt 1 oraz art. 119zr § 1 i 2 Ordynacji podatkowej
stosuje się odpowiednio.
3c. W przypadku, o którym mowa w art. 96 ust. 7ba, dane członka grupy
VAT, o których mowa w ust. 3 pkt 13, podlegają uwidocznieniu w wykazie jako
dane tej grupy VAT.
4. Wykaz w zakresie dotyczącym podmiotów, o których mowa w:
1) ust. 1 pkt 1, nie zawiera danych, o których mowa w ust. 3 pkt 13, a w
przypadku podmiotów, o których mowa w art. 96 ust. 9a pkt 1 – danych, o
których mowa w ust. 3 pkt 8–10;
2) ust. 1 pkt 2, nie zawiera danych, o których mowa w ust. 3 pkt 8–10.
5. Podanie do publicznej wiadomości danych zawartych w wykazie nie
narusza przepisów o tajemnicy skarbowej.
6. (uchylony)
6a. (uchylony)
7. Szef Krajowej Administracji Skarbowej wykreśla podmiot z wykazu po
upływie 5 lat, licząc od końca roku kalendarzowego, w którym naczelnik urzędu
skarbowego nie dokonał rejestracji podmiotu jako podatnika VAT albo wykreślił
podmiot z rejestru jako podatnika VAT.
8. Wykaz jest aktualizowany w dni robocze, raz na dobę.
9. Dostęp do wykazu jest możliwy także za pośrednictwem systemu
teleinformatycznego Centralnej Ewidencji i Informacji o Działalności
Gospodarczej oraz systemu teleinformatycznego Punktu Informacji dla
Przedsiębiorcy, o których mowa w ustawie z dnia 6 marca 2018 r. o Centralnej
Ewidencji i Informacji o Działalności Gospodarczej i Punkcie Informacji dla
Przedsiębiorcy.
9a. Szef Krajowej Administracji Skarbowej przekazuje ministrowi
właściwemu do spraw gospodarki dane, o których mowa w ust. 3 pkt 2–3 i 5,
w celu udostępnienia tych danych w systemie teleinformatycznym Punktu
Informacji dla Przedsiębiorcy, o którym mowa w art. 51 ustawy z dnia 6 marca
2018 r. o Centralnej Ewidencji i Informacji o Działalności Gospodarczej i Punkcie
Informacji dla Przedsiębiorcy.
10. Naczelnik urzędu skarbowego, z urzędu lub na wniosek, usuwa lub
prostuje dane inne niż dane osobowe zawarte w wykazie niezgodne ze stanem
rzeczywistym.
11. Podmiot, którego dane zostały zawarte w wykazie, może złożyć do
naczelnika urzędu skarbowego wniosek o usunięcie lub sprostowanie danych
innych niż dane osobowe niezgodnych ze stanem rzeczywistym wraz z
uzasadnieniem.
12. Naczelnik urzędu skarbowego odmawia, w drodze decyzji, usunięcia lub
sprostowania danych innych niż dane osobowe zawartych w wykazie wskazanych
we wniosku podmiotu, jeżeli spowodowałoby to niezgodność ze stanem
rzeczywistym.