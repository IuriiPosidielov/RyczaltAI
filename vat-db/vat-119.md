Art. 119. 1. Podstawą opodatkowania przy wykonywaniu usług turystyki jest
kwota marży pomniejszona o kwotę należnego podatku, z zastrzeżeniem ust. 5.
2. Przez marżę, o której mowa w ust. 1, rozumie się różnicę między kwotą,
którą ma zapłacić nabywca usługi, a faktycznymi kosztami poniesionymi przez
podatnika z tytułu nabycia towarów i usług od innych podatników dla
bezpośredniej korzyści turysty; przez usługi dla bezpośredniej korzyści turysty
rozumie się usługi stanowiące składnik świadczonej usługi turystyki,
a w szczególności transport, zakwaterowanie, wyżywienie, ubezpieczenie.
3. Przepis ust. 1 stosuje się bez względu na to, kto nabywa usługę turystyki,
w przypadku gdy podatnik:
2) działa na rzecz nabywcy usługi we własnym imieniu i na własny rachunek;
3) przy świadczeniu usługi nabywa towary i usługi od innych podatników dla
bezpośredniej korzyści turysty.
3a. Podatnicy, o których mowa w ust. 3, są obowiązani prowadzić ewidencję,
o której mowa w art. 109 ust. 3, z uwzględnieniem kwot wydatkowanych na
nabycie towarów i usług od innych podatników dla bezpośredniej korzyści turysty,
oraz posiadać dokumenty, z których wynikają te kwoty.
4. Podatnikom, o których mowa w ust. 3, nie przysługuje prawo do obniżenia
kwoty podatku należnego o kwoty podatku naliczonego od towarów i usług
nabytych dla bezpośredniej korzyści turysty.
5. W przypadku gdy przy świadczeniu usługi turystyki, oprócz usług
nabywanych od innych podatników dla bezpośredniej korzyści turysty, podatnik
wykonuje we własnym zakresie część świadczeń w ramach tej usługi, zwanych
dalej „usługami własnymi”, odrębnie ustala się podstawę opodatkowania dla usług
własnych i odrębnie w odniesieniu do usług nabytych od innych podatników dla
bezpośredniej korzyści turysty. W celu określenia podstawy opodatkowania dla
usług własnych stosuje się odpowiednio przepisy art. 29a.
6. W przypadkach, o których mowa w ust. 5, podatnik obowiązany jest do
wykazania w prowadzonej ewidencji, jaka część należności za usługę przypada na
usługi nabyte od innych podatników dla bezpośredniej korzyści turysty, a jaka
na usługi własne.
7. Usługi turystyki podlegają opodatkowaniu stawką podatku w wysokości
0 %, jeżeli usługi nabywane od innych podatników dla bezpośredniej korzyści
turysty są świadczone poza terytorium Unii Europejskiej.
8. Jeżeli usługi nabywane od innych podatników dla bezpośredniej korzyści
turysty są świadczone zarówno na terytorium Unii Europejskiej, jak i poza nim, to
usługi turystyki podlegają opodatkowaniu stawką podatku w wysokości 0 % tylko
w części, która dotyczy usług świadczonych poza terytorium Unii Europejskiej.
9. Przepisy ust. 7 i 8 stosuje się pod warunkiem posiadania przez podatnika
dokumentów potwierdzających świadczenie tych usług poza terytorium Unii
Europejskiej.