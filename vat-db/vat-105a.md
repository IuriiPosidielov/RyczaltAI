Art. 105a. 1. Podatnik, o którym mowa w art. 15, na rzecz którego dokonano
dostawy towarów, o których mowa w załączniku nr 15 do ustawy, odpowiada
solidarnie wraz z podmiotem dokonującym tej dostawy za jego zaległości
podatkowe, w części podatku proporcjonalnie przypadającej na dostawę dokonaną
na jego rzecz, jeżeli w momencie dokonania tej dostawy podatnik wiedział lub miał
uzasadnione podstawy do tego, aby przypuszczać, że cała kwota podatku
przypadająca na dokonaną na jego rzecz dostawę lub jej część nie zostanie
wpłacona na rachunek urzędu skarbowego.
2. Podatnik miał uzasadnione podstawy do tego, aby przypuszczać, że cała
kwota podatku przypadająca na dokonaną na jego rzecz dostawę towarów lub jej
część nie zostanie wpłacona na rachunek urzędu skarbowego, jeżeli okoliczności
towarzyszące tej dostawie towarów lub warunki, na jakich została ona dokonana,
odbiegały od okoliczności lub warunków zwykle występujących w obrocie tymi
towarami, w szczególności jeżeli cena za dostarczone podatnikowi towary była bez
uzasadnienia ekonomicznego niższa od ich wartości rynkowej.
3. Przepisu ust. 1 nie stosuje się:
1) do nabycia towarów, o których mowa w poz. 92 załącznika nr 15 do ustawy,
jeżeli:
a) nabycie to jest dokonywane na stacjach paliw lub stacjach gazu
płynnego, do standardowych zbiorników pojazdów używanych przez
podatników nabywających te towary, do napędu tych pojazdów,
b) dostawy tych towarów dokonuje podatnik dostarczający gaz
przewodowy za pośrednictwem własnych sieci przesyłowych lub
dystrybucyjnych;
2) jeżeli powstanie zaległości podatkowych nie wiązało się z uczestnictwem
podmiotu dokonującego dostawy towarów, o którym mowa w ust. 1, w
nierzetelnym rozliczaniu podatku w celu odniesienia korzyści majątkowej;
5) do nabycia towarów udokumentowanego fakturą, w której kwota należności
ogółem przekracza kwotę 15 000 zł lub jej równowartość wyrażoną w walucie
obcej, przy czym do przeliczania na złote kwot wyrażonych w walucie obcej
stosuje się zasady przeliczania kwot stosowane w celu określenia podstawy
opodatkowania;
6) do nabycia towarów, za które podatnik dokonał zapłaty z zastosowaniem
mechanizmu podzielonej płatności.
4. Jeżeli podatnik wykaże, że okoliczności lub warunki, o których mowa
w ust. 2, nie miały wpływu na niezapłacenie podatku, przepisu ust. 1 nie stosuje się.