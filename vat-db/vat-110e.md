Art. 110e. Ewidencja, o której mowa w art. 110b ust. 1, jest udostępniana
przez dostawcę usług płatniczych na zasadach określonych w art. 24b
ust. 1 rozporządzenia Rady (UE) nr 904/2010 z dnia 7 października 2010 r.
w sprawie współpracy administracyjnej oraz zwalczania oszustw w dziedzinie
podatku od wartości dodanej (Dz. Urz. UE L 268 z 12.10.2010, str. 1, z późn.
zm.7)):
1) państwu członkowskiemu pochodzenia dostawcy usług płatniczych,
a w przypadku gdy dostawca usług płatniczych świadczy usługi płatnicze
w państwie członkowskim innym niż państwo członkowskie pochodzenia –
przyjmującemu państwu członkowskiemu;
2) Szefowi Krajowej Administracji Skarbowej – w przypadku dostawców usług
płatniczych, dla których państwem członkowskim pochodzenia lub
przyjmującym państwem członkowskim jest Rzeczpospolita Polska.