Art. 83. 1. Stawkę podatku w wysokości 0 % stosuje się do:
1) dostaw i importu:
a) jednostek pływających używanych do żeglugi na pełnym morzu i
przewożących odpłatnie pasażerów lub używanych do celów
handlowych, przemysłowych lub do połowów, w tym w szczególności:
– pełnomorskich liniowców pasażerskich, pełnomorskich łodzi
wycieczkowych oraz podobnych jednostek pływających,
zaprojektowanych głównie do przewozu osób; pełnomorskich
promów wszelkiego rodzaju (CN 8901 10 10),
– pełnomorskich tankowców (CN 8901 20 10),
– pełnomorskich chłodniowców, innych niż objęte podpozycją 8901
20 (CN 8901 30 10),
– pozostałych jednostek pływających pełnomorskich do przewozu
towarów oraz pozostałych jednostek pływających pełnomorskich do
przewozu zarówno osób, jak i towarów, z wyłączeniem barek
morskich bez napędu (CN ex 8901 90 10),
– pełnomorskich statków rybackich, pełnomorskich statków
przetwórni oraz pełnomorskich pozostałych jednostek pływających
do przetwarzania lub konserwowania produktów rybołówstwa (CN
8902 00 10),
– pchaczy pełnomorskich (CN 8904 00 91) i holowników
pełnomorskich (CN ex 8904 00 10),
– pełnomorskich lodołamaczy (CN ex 8906 90 10),
b) używanych na morzu statków ratowniczych (CN ex 8905 90) i łodzi
ratunkowych (CN ex 8906 90),
c) jednostek pływających używanych do rybołówstwa przybrzeżnego (CN
ex 8902 00 90);
2) (uchylony)
3) dostaw części do jednostek pływających, o których mowa w pkt 1, i
wyposażenia tych jednostek, jeżeli są w nie wbudowywane lub służą ich
eksploatacji;
4) importu części do jednostek pływających, o których mowa w pkt 1, i
wyposażenia tych jednostek, jeżeli są w nie wbudowywane lub służą ich
eksploatacji;
5) importu środków transportu lotniczego oraz części zamiennych do nich
i wyposażenia pokładowego przez przewoźników lotniczych wykonujących
głównie przewozy w transporcie międzynarodowym;
6) dostaw środków transportu lotniczego oraz części zamiennych do nich
i wyposażenia pokładowego dla przewoźników lotniczych wykonujących
głównie przewozy w transporcie międzynarodowym;
7) usług w zakresie kontroli i nadzoru ruchu lotniczego, świadczonych na rzecz
przewoźników lotniczych wykonujących głównie przewozy w transporcie
międzynarodowym;
8) usług związanych z obsługą startu, lądowania, parkowania, obsługą
pasażerów i ładunków oraz innych o podobnym charakterze usług
świadczonych na rzecz przewoźników lotniczych wykonujących głównie
przewozy w transporcie międzynarodowym;
9) usług świadczonych na obszarze portów morskich polegających na obsłudze
środków transportu morskiego lub służących bezpośrednim potrzebom ich
ładunków;
9a) usług świadczonych na obszarze portów morskich, związanych z transportem
międzynarodowym, polegających na obsłudze środków transportu lądowego
oraz żeglugi śródlądowej lub służących bezpośrednim potrzebom ich
ładunków;
10) dostaw towarów służących bezpośrednio zaopatrzeniu statków:
a) używanych do żeglugi na pełnym morzu oraz przewożących pasażerów
za opłatą lub używanych dla celów gospodarczych, przemysłowych lub
do połowów,
b) używanych do ratownictwa lub do udzielania pomocy na morzu, lub do
połowów przybrzeżnych, z wyłączeniem dostaw prowiantu na pokład
statków do połowów przybrzeżnych,
c) marynarki wojennej, wypływających z kraju do zagranicznych portów
i przystani;
11) usług ratownictwa morskiego, nadzoru nad bezpieczeństwem żeglugi
morskiej i śródlądowej oraz usług związanych z ochroną środowiska
morskiego i utrzymaniem akwenów portowych i torów podejściowych;
12) usług najmu, dzierżawy, leasingu lub czarteru jednostek pływających, o
których mowa w pkt 1, oraz najmu, dzierżawy, leasingu lub czarteru
wyposażenia tych jednostek;
13) usług najmu, dzierżawy, leasingu lub czarteru środków transportu lotniczego
oraz najmu, dzierżawy, leasingu lub czarteru wyposażenia tych środków
wykorzystywanych przez przewoźników lotniczych wykonujących głównie
przewozy w transporcie międzynarodowym;
14) usług związanych z obsługą jednostek pływających, o których mowa w pkt 1,
należących do armatorów morskich, z wyjątkiem usług świadczonych na cele
osobiste załogi;
15) usług polegających na remoncie, przebudowie lub konserwacji jednostek
pływających, o których mowa w pkt 1, oraz ich części składowych;
16) usług polegających na remoncie, przebudowie lub konserwacji środków
transportu lotniczego oraz ich wyposażenia i sprzętu zainstalowanego na nich,
używanych przez przewoźników lotniczych wykonujących głównie przewozy
w transporcie międzynarodowym;
17) pozostałych usług świadczonych na rzecz armatorów morskich lub innych
podmiotów wykonujących przewozy środkami transportu morskiego
służących bezpośrednim potrzebom jednostek pływających, o których mowa
w pkt 1, lub ich ładunków;
18) dostaw towarów służących zaopatrzeniu środków transportu lotniczego
używanych przez przewoźników lotniczych wykonujących głównie przewozy
w transporcie międzynarodowym;
19) usług polegających na wykonywaniu czynności bezpośrednio związanych
z organizacją eksportu towarów, a w szczególności wystawianiu dokumentów
spedytorskich, konosamentów i załatwianiu formalności celnych;
20) usług związanych bezpośrednio z importem towarów, w przypadku gdy
wartość tych usług została włączona do podstawy opodatkowania, zgodnie
z art. 30b ust. 4, z wyjątkiem usług:
a) w zakresie ubezpieczenia towarów,
b) dotyczących importu towarów zwolnionych od podatku;
21) usług związanych bezpośrednio z eksportem towarów:
a) dotyczących towarów eksportowanych polegających na ich pakowaniu,
przewozie do miejsc formowania przesyłek zbiorowych, składowaniu,
przeładunku, ważeniu, kontrolowaniu i nadzorowaniu bezpieczeństwa
przewozu,
b) świadczonych na podstawie umowy maklerskiej, agencyjnej, zlecenia
i pośrednictwa, dotyczących towarów eksportowanych;
22) dostaw towarów do wolnych obszarów celnych lub składów celnych:
a) ustanowionych na terenie lotniczego, morskiego lub rzecznego przejścia
granicznego, przeznaczonych do odprzedaży podróżnym,
b) przeznaczonych do wywozu dla odbiorcy poza terytorium Unii
Europejskiej i objętych procedurą wywozu w rozumieniu przepisów
celnych, w tym także w celu ich kompletacji, pakowania lub formowania
przesyłek zbiorowych;
23) usług transportu międzynarodowego;
24) usług polegających na naprawie, uszlachetnianiu, przerobie lub przetwarzaniu
towarów;
25) dostaw towarów nabywanych przez podmioty mające siedzibę lub miejsce
zamieszkania albo pobytu na terytorium państwa trzeciego, niebędące
podatnikami w rozumieniu art. 15, jeżeli towary te są przeznaczone do
przerobu, uszlachetnienia lub przetworzenia na terytorium kraju, a następnie
do wywozu z terytorium Unii Europejskiej, w przypadku gdy podatnik:
a) przekaże nabyty przez podmiot towar podatnikowi, który dokonuje
przerobu, uszlachetnienia lub przetworzenia tego towaru,
b) posiada dowód, że należność za towar została zapłacona i przekazana na
rachunek bankowy podatnika w banku mającym siedzibę na terytorium
kraju lub na rachunek podatnika w spółdzielczej kasie oszczędnościowo-
-kredytowej, której jest członkiem;
26) dostaw sprzętu komputerowego:
a) dla placówek oświatowych,
b) dla organizacji humanitarnych, charytatywnych lub edukacyjnych w celu
dalszego nieodpłatnego przekazania placówkom oświatowym
– przy zachowaniu warunków, o których mowa w ust. 13–15;
27) dostaw towarów, o których mowa w art. 7a ust. 2, dokonywanych na rzecz
podatnika, który ułatwia dostawę towarów.
1a. Przez przewoźników lotniczych wykonujących głównie przewozy
w transporcie międzynarodowym, o których mowa w ust. 1 pkt 5–8, 13, 16 i 18,
rozumie się przewoźników lotniczych posiadających siedzibę działalności
gospodarczej na terytorium kraju, u których udział:
1) przychodów z działalności w transporcie międzynarodowym w przewozach
ogółem,
2) zrealizowanej liczby lotów w transporcie międzynarodowym w przewozach
ogółem,
3) liczby pasażerów lub ilości przewożonych towarów, lub ilości przewożonych
przesyłek w transporcie międzynarodowym w przewozach ogółem
– wynosił w każdej z tych trzech kategorii w poprzednim roku podatkowym co
najmniej 60 %.
1b. W przypadku przewoźników lotniczych rozpoczynających w trakcie
danego roku podatkowego działalność polegającą na międzynarodowych
przewozach lotniczych określenie udziału w każdej z trzech kategorii, o których
mowa w ust. 1a, jest dokonywane na podstawie danych prognozowanych na dany
rok podatkowy.
1c. Prezes Urzędu Lotnictwa Cywilnego ogłasza do dnia 31 marca danego
roku podatkowego, w drodze obwieszczenia, w Dzienniku Urzędowym Urzędu
Lotnictwa Cywilnego, listę przewoźników lotniczych wykonujących głównie
przewozy w transporcie międzynarodowym, o których mowa w ust. 1a, na okres od
dnia 1 kwietnia danego roku podatkowego do dnia 31 marca następnego roku
podatkowego, na podstawie danych uzyskanych od przewoźników lotniczych.
1d. Przewoźnicy lotniczy przekazują Prezesowi Urzędu Lotnictwa Cywilnego
dane potwierdzające spełnienie kryteriów, o których mowa w ust. 1a, najpóźniej do
dnia 20 lutego danego roku podatkowego.
1e. Na wniosek przewoźnika rozpoczynającego działalność w trakcie danego
roku podatkowego, Prezes Urzędu Lotnictwa Cywilnego uwzględnia tego
przewoźnika na liście przewoźników lotniczych wykonujących głównie przewozy
w transporcie międzynarodowym, jeżeli spełnia kryteria, o których mowa
w ust. 1a, na podstawie prognozowanych danych uzyskanych od tego przewoźnika.
Wpis na listę jest dokonywany na okres od pierwszego dnia miesiąca następującego
po dniu ogłoszenia obwieszczenia w Dzienniku Urzędowym Urzędu Lotnictwa
Cywilnego do dnia 31 marca następnego roku podatkowego.
1f. Przez przewoźników lotniczych wykonujących głównie przewozy
w transporcie międzynarodowym, o których mowa w ust. 1 pkt 5–8, 13, 16 i 18,
rozumie się również przewoźników lotniczych nieposiadających siedziby
działalności gospodarczej na terytorium kraju:
1) uprawnionych do wykonywania przewozów w transporcie
międzynarodowym na podstawie odpowiedniego aktu właściwego organu
państwa siedziby tego przewoźnika, w szczególności koncesji lub certyfikatu
przewoźnika lotniczego, lub
2) wpisanych na listę przewoźników lotniczych wykonujących głównie
przewozy w transporcie międzynarodowym ogłoszoną przez właściwy organ
państwa siedziby danego przewoźnika.
2. Opodatkowaniu stawką podatku w wysokości 0 % podlegają czynności,
o których mowa w ust. 1 pkt 7–18 i 20–22, w przypadku prowadzenia przez
podatnika dokumentacji, z której jednoznacznie wynika, że czynności te zostały
wykonane przy zachowaniu warunków określonych w tym przepisie.
2a. Do usług służących bezpośrednim potrzebom ładunków, o których mowa
w ust. 1 pkt 9, 9a i 17, zalicza się załadunek, wyładunek, przeładunek oraz inne
usługi wykonywane na tych ładunkach niezbędne do wykonania usługi transportu
tych ładunków, z wyjątkiem usług składowania tych ładunków, z tym że usługi
składowania ładunków, które stanowią część załadunku, wyładunku lub
przeładunku, w części wykonywanej w okresie nieprzekraczającym:
1) 20 dni dla ładunków przewożonych w kontenerach,
2) 60 dni dla pozostałych ładunków
– zalicza się do usług służących bezpośrednim potrzebom ładunków.
3. Przez usługi transportu międzynarodowego, o których mowa w ust. 1
pkt 23, rozumie się:
1) przewóz lub inny sposób przemieszczania towarów:
a) z miejsca wyjazdu (nadania) na terytorium kraju do miejsca przyjazdu
(przeznaczenia) poza terytorium Unii Europejskiej,
b) z miejsca wyjazdu (nadania) poza terytorium Unii Europejskiej do
miejsca przyjazdu (przeznaczenia) na terytorium kraju,
c) z miejsca wyjazdu (nadania) poza terytorium Unii Europejskiej do
miejsca przyjazdu (przeznaczenia) poza terytorium Unii Europejskiej,
jeżeli trasa przebiega na pewnym odcinku przez terytorium kraju
(tranzyt),
d) z miejsca wyjazdu (nadania) na terytorium państwa członkowskiego
innym niż terytorium kraju do miejsca przyjazdu (przeznaczenia) poza
terytorium Unii Europejskiej lub z miejsca wyjazdu (nadania) poza
terytorium Unii Europejskiej do miejsca przyjazdu (przeznaczenia) na
terytorium państwa członkowskiego inne niż terytorium kraju, jeżeli
trasa przebiega na pewnym odcinku przez terytorium kraju;
2) przewóz lub inny sposób przemieszczania osób środkami transportu
morskiego, lotniczego i kolejowego:
a) z miejsca wyjazdu na terytorium kraju do miejsca przyjazdu poza
terytorium kraju,
b) z miejsca wyjazdu poza terytorium kraju do miejsca przyjazdu na
terytorium kraju,
c) z miejsca wyjazdu poza terytorium kraju do miejsca przyjazdu poza
terytorium kraju, jeżeli trasa przebiega na pewnym odcinku przez
terytorium kraju (tranzyt);
3) usługi pośrednictwa i spedycji międzynarodowej, związane z usługami,
o których mowa w pkt 1 i 2.
4. Nie jest usługą, o której mowa w ust. 3, przewóz osób lub towarów
w przypadku gdy miejsce wyjazdu (nadania) i miejsce przyjazdu (przeznaczenia)
tych osób lub towarów znajduje się na terytorium kraju, a przewóz poza terytorium
kraju ma wyłącznie charakter tranzytu.
5. Dokumentami stanowiącymi dowód świadczenia usług, o których mowa
w ust. 1 pkt 23, są w przypadku transportu:
1) towarów przez przewoźnika lub spedytora – list przewozowy lub dokument
spedytorski (kolejowy, lotniczy, samochodowy, konosament morski,
konosament żeglugi śródlądowej), stosowany wyłącznie w komunikacji
międzynarodowej, lub inny dokument, z którego jednoznacznie wynika, że
w wyniku przewozu z miejsca nadania do miejsca przeznaczenia nastąpiło
przekroczenie granicy z państwem trzecim, oraz faktura wystawiona przez
przewoźnika (spedytora), z zastrzeżeniem pkt 2;
2) towarów importowanych – oprócz dokumentów, o których mowa w pkt 1,
dokument potwierdzony przez urząd celno-
-skarbowy, z którego jednoznacznie wynika fakt wliczenia wartości usługi do
podstawy opodatkowania z tytułu importu towarów;
3) towarów przez eksportera – dowód wywozu towarów;
4) osób – międzynarodowy bilet lotniczy, promowy, okrętowy lub kolejowy,
wystawiony przez przewoźnika na określoną trasę przewozu dla konkretnego
pasażera.
6. Dokument, o którym mowa w ust. 5 pkt 3, powinien zawierać co najmniej:
1) imię i nazwisko lub nazwę oraz adres siedziby lub miejsca zamieszkania
eksportera towarów;
2) określenie towarów i ich ilości;
3) potwierdzenie wywozu przez właściwy organ celny.
7. Przez usługi, o których mowa w ust. 1 pkt 24, rozumie się usługi:
1) świadczone bezpośrednio przez podatnika, który sprowadził z terytorium
państwa trzeciego na terytorium kraju towary objęte procedurą
uszlachetniania czynnego w celu ich naprawy, uszlachetnienia, przerobu lub
przetworzenia, jeżeli towary te zostaną wywiezione z terytorium kraju poza
terytorium Unii Europejskiej zgodnie z warunkami określonymi w przepisach
celnych;
2) polegające na pośredniczeniu między podmiotem mającym siedzibę lub
miejsce zamieszkania albo pobytu na terytorium państwa trzeciego
niebędącym podatnikiem, w rozumieniu art. 15, a podatnikiem, o którym
mowa w pkt 1, gdy pośrednik otrzymuje prowizję lub inne wynagrodzenie od
którejkolwiek ze stron zawartego kontraktu dotyczącego usług określonych
w pkt 1, pod warunkiem posiadania kopii dokumentów potwierdzających
powrotny wywóz towarów z terytorium kraju poza terytorium Unii
Europejskiej;
3) świadczone przez innych podatników na zlecenie podatnika, o którym mowa
w pkt 1, polegające wyłącznie na naprawie, uszlachetnieniu, przerobie lub
przetworzeniu towarów sprowadzonych w tym celu przez podatnika
określonego w pkt 1, pod warunkiem:
a) uzyskania oświadczenia od zleceniodawcy, że towar, który powstał
w wyniku wykonania tej usługi, zostanie wywieziony z terytorium kraju
poza terytorium Unii Europejskiej,
b) posiadania szczegółowego rozliczenia tych usług zgodnie z treścią
dokumentów celnych, których kopie powinny być w posiadaniu tych
podatników, potwierdzających powrotny wywóz towarów z terytorium
kraju poza terytorium Unii Europejskiej;
4) polegające na naprawie, uszlachetnieniu, przerobie lub przetworzeniu
towarów sprowadzonych z terytorium państwa trzeciego na terytorium kraju,
które zostały objęte procedurą uszlachetniania czynnego w rozumieniu prze-
pisów celnych, świadczone przez podatników na zlecenie podmiotów
mających siedzibę lub miejsce zamieszkania albo pobytu na terytorium
państwa trzeciego niebędących podatnikami, w rozumieniu art. 15, w ramach
kontraktów wielostronnych, jeżeli:
a) naprawiony, uszlachetniony, przerobiony lub przetworzony przez tych
podatników towar został sprowadzony z terytorium państwa trzeciego na
terytorium kraju przez podatnika będącego również stroną tego
kontraktu,
b) podatnik posiada szczegółowe rozliczenie wykonanych usług zgodnie
z dokumentami celnymi potwierdzającymi wywóz towarów z terytorium
kraju poza terytorium Unii Europejskiej oraz kopie tych dokumentów
celnych.
8. Przepisy ust. 7 pkt 2–4 stosuje się, jeżeli podatnik spełni określone w nich
warunki oraz otrzyma całość lub co najmniej 50 % zapłaty przed upływem 60 dni,
licząc od daty wywozu z terytorium kraju poza terytorium Unii Europejskiej towaru
będącego przedmiotem świadczonych usług, z tym że spełnienie warunków także
po upływie tego terminu uprawnia podatnika do dokonania korekty kwoty podatku
należnego w złożonej deklaracji podatkowej, w której wykazano usługę.
9. Przez usługi, o których mowa w ust. 1 pkt 24, rozumie się również usługi
polegające na przerobie, uszlachetnieniu lub przetworzeniu, świadczone na
zlecenie podmiotów mających siedzibę lub miejsce zamieszkania albo pobytu poza
terytorium kraju, w przypadku gdy:
1) wykonywane przez podatnika usługi dotyczą towarów nabytych lub
zaimportowanych w tym celu na terytorium Unii Europejskiej;
2) podatnik posiada dowód, że należność za usługę została zapłacona
i przekazana na rachunek bankowy podatnika w banku mającym siedzibę na
terytorium kraju lub na rachunek podatnika w spółdzielczej kasie
oszczędnościowo-kredytowej, której jest członkiem;
3) podatnik posiada dokument potwierdzający wywóz towaru z terytorium kraju
poza terytorium Unii Europejskiej, którego usługa dotyczy.
10. Przepis ust. 9 stosuje się pod warunkiem, że podatnik otrzyma dokument
potwierdzający wywóz towaru z terytorium kraju poza terytorium Unii
Europejskiej, nie później jednak niż 40. dnia, licząc od daty wykonania usługi;
otrzymanie dokumentu potwierdzającego wywóz towaru z terytorium kraju poza
terytorium Unii Europejskiej w terminie późniejszym uprawnia podatnika do
dokonania korekty kwoty podatku należnego w złożonej deklaracji podatkowej,
w której wykazano usługę.
11. Jeżeli towar, który powstał w wyniku czynności, o których mowa w ust. 9,
został zbyty na terytorium kraju, podatnicy, którzy dokonali tych czynności, są
obowiązani do zapłacenia podatku według stawki właściwej dla dostawy tego
towaru, przy czym podatek ustala się od wartości rynkowej towaru pomniejszonej
o kwotę podatku.
12. Przepis ust. 1 pkt 25 stosuje się pod warunkiem, że podatnik otrzyma
zapłatę, nie później jednak niż 40. dnia, licząc od dnia wydania towaru; otrzymanie
zapłaty w terminie późniejszym uprawnia podatnika do dokonania korekty kwoty
podatku należnego.
13. Opodatkowaniu stawką podatku w wysokości 0 % podlegają towary
wymienione w załączniku nr 8 do ustawy.
14. Dokonujący dostawy, o której mowa w ust. 1 pkt 26, stosuje stawkę
podatku 0 %, pod warunkiem:
1) posiadania stosownego zamówienia potwierdzonego przez organ nadzorujący
daną placówkę oświatową, zgodnie z odrębnymi przepisami – w przypadku
dostawy, o której mowa w ust. 1 pkt 26 lit. a;
2) posiadania kopii umowy o nieodpłatnym przekazaniu sprzętu komputerowego
placówce oświatowej oraz posiadania stosownego zamówienia
potwierdzonego przez organ nadzorujący placówkę oświatową, zgodnie
z odrębnymi przepisami – w przypadku dostawy, o której mowa w ust. 1
pkt 26 lit. b.
15. Dostawca obowiązany jest przekazać kopię dokumentów, o których mowa
w ust. 14, do właściwego urzędu skarbowego.
16. Minister właściwy do spraw finansów publicznych może określić,
w drodze rozporządzenia:
1) dokumenty, o których mowa w ust. 5 pkt 2,
2) dane, które powinny zawierać dokumenty, o których mowa w ust. 5 pkt 3,
3) wzór dokumentu, o którym mowa w ust. 5 pkt 2,
4) dokumenty, dane, które powinna zawierać dokumentacja, o której mowa
w ust. 2
– uwzględniając specyfikę wykonywania niektórych czynności, konieczność
zapewnienia prawidłowej identyfikacji usługi na potrzeby rozliczenia podatku oraz
przepisy Unii Europejskiej.
Rozdział 5
Szczególne przypadki określania wysokości podatku należnego