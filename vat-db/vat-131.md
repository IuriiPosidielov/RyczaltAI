Art. 131. Ilekroć w niniejszym rozdziale jest mowa o:
1) VAT – rozumie się przez to podatek i podatek od wartości dodanej;
1a) usługach – rozumie się przez to usługi świadczone na rzecz osób niebędących
podatnikami, o których mowa w art. 28a, których miejscem świadczenia jest
terytorium państwa członkowskiego konsumpcji;
2) podmiotach zagranicznych – rozumie się przez to osoby prawne, jednostki
organizacyjne niemające osobowości prawnej oraz osoby fizyczne
nieposiadające siedziby działalności gospodarczej lub stałego miejsca
prowadzenia działalności gospodarczej na terytorium Unii Europejskiej,
wykonujące czynności podlegające opodatkowaniu VAT na terytorium Unii
Europejskiej;
3) (uchylony)
3a) państwie członkowskim konsumpcji – rozumie się przez to państwo
członkowskie, na terytorium którego ma miejsce świadczenie usług;
4) państwie członkowskim identyfikacji – rozumie się przez to państwo
członkowskie, które podmiot zagraniczny wybiera w celu złożenia zgłoszenia
informującego o zamiarze skorzystania z procedury nieunijnej, jeżeli jego
działalność w zakresie świadczenia usług jako podatnika VAT na terytorium
Unii Europejskiej zostanie rozpoczęta zgodnie z postanowieniami niniejszego
rozdziału;
5) (uchylony)
6) procedurze nieunijnej – rozumie się przez to rozliczenie VAT należnego z
tytułu świadczenia usług państwu członkowskiemu konsumpcji za
pośrednictwem państwa członkowskiego identyfikacji.