Art. 8c. 1. Dostawa towarów i świadczenie usług dokonane przez członka
grupy VAT na rzecz innego członka tej samej grupy VAT nie podlegają
opodatkowaniu.
2. Dostawę towarów i świadczenie usług dokonane przez członka grupy VAT
na rzecz podmiotu spoza tej grupy VAT uważa się za dokonane przez tę grupę
VAT.
3. Dostawę towarów i świadczenie usług dokonane na rzecz członka grupy
VAT przez podmiot spoza tej grupy VAT uważa się za dokonane na rzecz tej grupy
VAT.
4. Dostawę towarów i świadczenie usług dokonane przez oddział będący
członkiem grupy VAT na rzecz:
1) podatnika nieposiadającego siedziby na terytorium kraju, który utworzył ten
oddział,
2) innego oddziału podatnika, o którym mowa w pkt 1, położonego poza
terytorium kraju
– uważa się za dokonane przez grupę VAT na rzecz podmiotu, który do niej nie
należy.
5. Dostawę towarów i świadczenie usług dokonane na rzecz oddziału
będącego członkiem grupy VAT przez:
1) podatnika nieposiadającego siedziby na terytorium kraju, który utworzył ten
oddział,
2) inny oddział podatnika, o którym mowa w pkt 1, położony poza terytorium
kraju
– uważa się za dokonane na rzecz grupy VAT przez podmiot spoza tej grupy.
6. Dostawę towarów i świadczenie usług dokonane na rzecz oddziału
będącego członkiem grupy VAT utworzonej w państwie członkowskim innym niż
Rzeczpospolita Polska, przez podatnika posiadającego siedzibę na terytorium kraju,
który utworzył ten oddział, uważa się za dokonane na rzecz tej grupy VAT.
7. Dostawę towarów i świadczenie usług dokonane przez oddział będący
członkiem grupy VAT utworzonej w państwie członkowskim innym niż
Rzeczpospolita Polska, na rzecz podatnika posiadającego siedzibę na terytorium
kraju, który utworzył ten oddział, uważa się za dokonane przez tę grupę VAT.