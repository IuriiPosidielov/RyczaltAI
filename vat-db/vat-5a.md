Art. 5a. Towary i usługi będące przedmiotem czynności, o których mowa w
art. 5, wymienione w klasyfikacji w układzie odpowiadającym Nomenklaturze
scalonej (CN) zgodnej z rozporządzeniem Rady (EWG) nr 2658/87 z dnia 23 lipca
1987 r. w sprawie nomenklatury taryfowej i statystycznej oraz w sprawie Wspólnej
Taryfy Celnej (Dz. Urz. WE L 256 z 07.09.1987, str. 1, z późn. zm. – Dz. Urz. UE
Polskie wydanie specjalne, rozdz. 2, t. 2, str. 382, z późn. zm.) lub w klasyfikacjach
wydanych na podstawie przepisów o statystyce publicznej, są klasyfikowane
według Nomenklatury scalonej (CN) lub klasyfikacji wydanych na podstawie
przepisów o statystyce publicznej, jeżeli dla tych towarów lub usług przepisy
ustawy lub przepisy wykonawcze wydane na jej podstawie powołują działy,
pozycje, podpozycje lub kody Nomenklatury scalonej (CN) lub symbole
klasyfikacji statystycznych.