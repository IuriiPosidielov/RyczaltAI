Art. 28l. W przypadku świadczenia na rzecz podmiotów niebędących
podatnikami, posiadających siedzibę, stałe miejsce zamieszkania lub zwykłe
miejsce pobytu poza terytorium Unii Europejskiej, usług:
1) sprzedaży praw lub udzielania licencji i sublicencji, przeniesienia lub cesji
praw autorskich, patentów, praw do znaków fabrycznych, handlowych,
oddania do używania wspólnego znaku towarowego albo wspólnego znaku
towarowego gwarancyjnego, albo innych pokrewnych praw,
2) reklamy,
3) doradczych, inżynierskich, prawniczych, księgowych oraz usług podobnych
do tych usług,
4) przetwarzania danych, dostarczania informacji oraz usług tłumaczeń,
5) bankowych, finansowych, ubezpieczeniowych i reasekuracyjnych,
z wyjątkiem wynajmu sejfów przez banki,
6) dostarczania (oddelegowania) personelu,
7) wynajmu, dzierżawy lub innych o podobnym charakterze, których
przedmiotem są rzeczy ruchome, z wyjątkiem środków transportu, za które
uznaje się również przyczepy i naczepy oraz wagony kolejowe,
11) polegających na zapewnieniu dostępu do systemów gazowych, systemów
elektroenergetycznych lub do sieci dystrybucji energii cieplnej lub
chłodniczej,
12) przesyłowych:
a) gazu w systemie gazowym,
b) energii elektrycznej w systemie elektroenergetycznym,
c) energii cieplnej lub chłodniczej przez sieci dystrybucji energii cieplnej
lub chłodniczej,
13) bezpośrednio związanych z usługami, o których mowa w pkt 11 i 12,
14) polegających na zobowiązaniu się do powstrzymania się od dokonania
czynności lub posługiwania się prawem, o których mowa w pkt 1–13
– miejscem świadczenia usług jest miejsce, gdzie podmioty te posiadają siedzibę,
stałe miejsce zamieszkania lub zwykłe miejsce pobytu.