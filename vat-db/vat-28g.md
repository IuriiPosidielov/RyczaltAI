Art. 28g. 1. Miejscem świadczenia usług wstępu na imprezy kulturalne,
artystyczne, sportowe, naukowe, edukacyjne, rozrywkowe lub podobne, takie jak
targi i wystawy, oraz usług pomocniczych związanych z usługami wstępu na te
imprezy, świadczonych na rzecz podatnika, w przypadku gdy obecność na nich nie
jest wirtualna, jest miejsce, w którym te imprezy faktycznie się odbywają.
2. Miejscem świadczenia usług w dziedzinie kultury, sztuki, sportu, nauki,
edukacji, rozrywki oraz podobnych usług, takich jak targi i wystawy, oraz usług
pomocniczych do tych usług, w tym świadczenia usług przez organizatorów usług
w tych dziedzinach, świadczonych na rzecz podmiotów niebędących podatnikami,
jest miejsce, w którym ta działalność faktycznie jest wykonywana.
3. W przypadku gdy usługi, o których mowa w ust. 2, dotyczą działalności,
która jest transmitowana lub w inny sposób udostępniana wirtualnie, miejscem
świadczenia tych usług jest miejsce, w którym podmiot niebędący podatnikiem, na
rzecz którego są świadczone te usługi, posiada siedzibę, stałe miejsce zamieszkania
lub zwykłe miejsce pobytu.