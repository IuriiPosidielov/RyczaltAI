Art. 82. 1. W odniesieniu do organizacji międzynarodowych, które na
terytorium kraju prowadzą działalność w zakresie zadań publicznych określonych
w ustawie z dnia 24 kwietnia 2003 r. o działalności pożytku publicznego
i o wolontariacie, mogą być zastosowane zwolnienia od podatku na warunkach
określonych w rozporządzeniu wydanym na podstawie ust. 2.
2. Minister właściwy do spraw finansów publicznych, w porozumieniu
z ministrem właściwym do spraw zagranicznych, może, w drodze rozporządzenia,
zwolnić od podatku organizacje międzynarodowe, które na terytorium kraju
prowadzą działalność w zakresie zadań publicznych określonych w ustawie z dnia
24 kwietnia 2003 r. o działalności pożytku publicznego i o wolontariacie, i są
zwolnione od analogicznych podatków w innych krajach, uwzględniając:
1) konieczność prawidłowego określenia ilości i wartości towarów objętych
zwolnieniem;
2) sytuację gospodarczą państwa;
3) przepisy Unii Europejskiej.
3. Minister właściwy do spraw finansów publicznych może, w drodze
rozporządzenia, wprowadzić inne niż określone w art. 43–81 zwolnienia od
podatku, a także określić szczegółowe warunki stosowania tych zwolnień,
uwzględniając:
1) specyfikę wykonywania niektórych czynności oraz uwarunkowania obrotu
gospodarczego niektórymi towarami;
2) przebieg realizacji budżetu państwa;
3) potrzebę uzyskania dostatecznej informacji o towarach będących
przedmiotem zwolnienia;
4) przepisy Unii Europejskiej.