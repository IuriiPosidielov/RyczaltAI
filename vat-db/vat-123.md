Art. 123. 1. Podatnik może zrezygnować ze zwolnienia, o którym mowa
w art. 122 ust. 1, jeżeli:
1) wytwarza złoto inwestycyjne lub przetwarza złoto innego rodzaju na złoto
inwestycyjne, a dostawa jest dokonywana dla innego podatnika, lub
2) w zakresie prowadzonego przedsiębiorstwa dokonuje dostawy złota w celach
przemysłowych, a dostawa dotyczy złota inwestycyjnego, o którym mowa
w art. 121 ust. 1 pkt 1, i jest dokonywana dla innego podatnika.
2. Przepis ust. 1 stosuje się odpowiednio do usług, o których mowa w art. 122
ust. 2.
3. Podatnicy, o których mowa w ust. 1 i 2, są obowiązani zawiadomić na
piśmie o zamiarze rezygnacji ze zwolnienia naczelnika urzędu skarbowego przed
początkiem miesiąca, w którym rezygnują ze zwolnienia, z tym że w przypadku
podatników rozpoczynających wykonywanie czynności, o których mowa
w art. 122, w ciągu roku podatkowego – przed dniem wykonania pierwszej z tych
czynności.