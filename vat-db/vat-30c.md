Art. 30c. 1. Podstawy opodatkowania z tytułu importu usług nie ustala się,
w przypadku gdy wartość usługi została wliczona do podstawy opodatkowania
wewnątrzwspólnotowego nabycia towarów lub wartość usługi, na podstawie
odrębnych przepisów, zwiększa wartość celną importowanego towaru.
2. Podstawy opodatkowania przy dostawie towarów, dla których zgodnie
z art. 17 ust. 1 pkt 5 podatnikiem jest nabywca tych towarów, nie ustala się,
w przypadku gdy podatek od towarów, które są na terytorium kraju instalowane lub
montowane, z próbnym uruchomieniem lub bez niego, został w całości z tytułu ich
importu pobrany od podatnika dokonującego nabycia tych towarów. Jeżeli jednak
kwota podatku z tytułu importu towarów jest niższa od kwoty podatku, jaka byłaby
należna z tytułu dostawy tych towarów na terytorium kraju, podatnik dokonujący
ich nabycia jest obowiązany do rozliczenia tej różnicy.