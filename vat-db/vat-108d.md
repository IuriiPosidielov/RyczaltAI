Art. 108d. 1. Jeżeli zapłata zobowiązania podatkowego z tytułu podatku
następuje w całości z rachunku VAT w terminie wcześniejszym niż termin zapłaty
podatku, kwotę zobowiązania podatkowego z tytułu podatku można obniżyć
o kwotę wyliczoną według wzoru:
n
S = Z ×r×
360
w którym poszczególne symbole oznaczają:
S – kwotę, o którą obniża się kwotę zobowiązania podatkowego
z tytułu podatku,
Z – kwotę zobowiązania podatkowego z tytułu podatku
wynikającą z deklaracji podatkowej przed obniżeniem tego
zobowiązania,
r – stopę referencyjną Narodowego Banku Polskiego
obowiązującą na dwa dni robocze przed dniem zapłaty podatku,
n – liczbę dni od dnia, w którym obciążono rachunek bankowy
albo rachunek w spółdzielczej kasie oszczędnościowo-
-kredytowej, dla których jest prowadzony rachunek VAT,
z wyłączeniem tego dnia, do dnia, w którym upływa termin
zapłaty podatku, włącznie z tym dniem.
2. Kwotę, o którą obniża się kwotę zobowiązania podatkowego z tytułu
podatku, zaokrągla się do pełnych złotych.
3. Do zaokrąglenia kwoty, o którą obniża się kwotę zobowiązania
podatkowego z tytułu podatku, stosuje się przepis art. 63 § 1 Ordynacji podatkowej.