Art. 130a. Ilekroć w niniejszym rozdziale jest mowa o:
1) VAT – rozumie się przez to podatek i podatek od wartości dodanej;
1a) usługach – rozumie się przez to usługi świadczone na rzecz osób niebędących
podatnikami, o których mowa w art. 28a, których miejscem świadczenia jest
terytorium państwa członkowskiego konsumpcji;
2) podatnikach – rozumie się przez to osoby prawne, jednostki organizacyjne
niemające osobowości prawnej oraz osoby fizyczne, które:
a) dokonują wewnątrzwspólnotowej sprzedaży towarów na odległość lub
b) ułatwiają dostawę towarów zgodnie z art. 7a ust. 2, jeżeli wysyłka lub
transport towarów będących przedmiotem dostawy rozpoczyna się i
kończy na terytorium tego samego państwa członkowskiego, lub
c) posiadają siedzibę działalności gospodarczej lub stałe miejsce
prowadzenia działalności gospodarczej na terytorium Unii Europejskiej,
ale nie posiadają siedziby działalności gospodarczej ani stałego miejsca
prowadzenia działalności gospodarczej na terytorium państwa
członkowskiego konsumpcji oraz świadczą usługi na rzecz osób
niebędących podatnikami, o których mowa w art. 28a;
2a) państwie członkowskim konsumpcji – rozumie się przez to:
a) w przypadku wewnątrzwspólnotowej sprzedaży towarów na odległość –
państwo członkowskie zakończenia wysyłki lub transportu towarów do
nabywcy,
b) w przypadku dostaw towarów dokonanych przez podatnika
ułatwiającego takie dostawy zgodnie z art. 7a ust. 2, jeżeli wysyłka lub
transport towarów będących przedmiotem takich dostaw rozpoczyna się
i kończy na terytorium tego samego państwa członkowskiego – to
państwo członkowskie,
c) w przypadku świadczenia usług – państwo członkowskie, na terytorium
którego ma miejsce świadczenie usług;
2b) państwie członkowskim identyfikacji – rozumie się przez to państwo
członkowskie:
a) w którym podatnik posiada siedzibę działalności gospodarczej albo
b) w którym podatnik posiada stałe miejsce prowadzenia działalności
gospodarczej, jeżeli nie posiada siedziby działalności gospodarczej na
terytorium Unii Europejskiej, albo
c) w którym podatnik posiada stałe miejsce prowadzenia działalności
gospodarczej, które wybiera w celu złożenia zgłoszenia informującego o
zamiarze skorzystania z procedury unijnej, jeżeli nie posiada siedziby
działalności gospodarczej na terytorium Unii Europejskiej, ale posiada
więcej niż jedno stałe miejsce prowadzenia działalności gospodarczej na
terytorium Unii Europejskiej, albo
d) rozpoczęcia wysyłki lub transportu towarów, a w przypadku większej
liczby takich państw członkowskich – państwo członkowskie, które
podatnik wybiera w celu złożenia zgłoszenia informującego o zamiarze
skorzystania z procedury unijnej, pod warunkiem że nie posiada siedziby
działalności gospodarczej lub stałego miejsca prowadzenia działalności
gospodarczej na terytorium Unii Europejskiej;
3) procedurze unijnej – rozumie się przez to rozliczenie VAT należnego z tytułu
czynności określonych w pkt 2 lit. a–c państwu członkowskiemu konsumpcji
za pośrednictwem państwa członkowskiego identyfikacji.