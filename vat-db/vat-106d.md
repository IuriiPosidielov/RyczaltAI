Art. 106d. 1. Podmiot, o którym mowa w art. 106b ust. 1 pkt 1, nabywający
towary lub usługi od podatnika może wystawiać w imieniu i na rzecz tego
podatnika faktury:
1) dokumentujące dokonanie przez podatnika sprzedaży na rzecz tego podmiotu,
2) o których mowa w art. 106b ust. 1 pkt 4,
3) dokumentujące dostawę towarów lub świadczenie usług, o których mowa
w art. 106a pkt 2 lit. b
– jeżeli ten podmiot i ten podatnik wcześniej zawarli umowę w sprawie
wystawiania faktur w imieniu i na rzecz tego podatnika, w której została określona
procedura zatwierdzania poszczególnych faktur przez podatnika dokonującego
tych czynności.
2. Faktury może wystawiać w imieniu i na rzecz podatnika również
upoważniona przez niego osoba trzecia, w szczególności jego przedstawiciel
podatkowy, o którym mowa w art. 18a.