Art. 43. 1. Zwalnia się od podatku:
1) (uchylony)
2) dostawę towarów wykorzystywanych wyłącznie na cele działalności
zwolnionej od podatku, jeżeli z tytułu nabycia, importu lub wytworzenia tych
towarów nie przysługiwało dokonującemu ich dostawy prawo do obniżenia
kwoty podatku należnego o kwotę podatku naliczonego;
2a) dostawę gotowych posiłków przeznaczonych dla pasażerów, jeżeli z tytułu
nabycia, importu lub wytworzenia tych posiłków nie przysługiwało
dokonującemu ich dostawy prawo do obniżenia kwoty podatku należnego
o kwotę podatku naliczonego;
3) dostawę produktów rolnych dokonywaną przez rolnika ryczałtowego oraz
świadczenie usług rolniczych przez rolnika ryczałtowego;
4) dostawę za cenę równą wartości nominalnej znaczków pocztowych, ważnych
w obrocie pocztowym na terytorium kraju i innych znaczków tego typu;
5) dostawę ludzkich organów i mleka kobiecego;
6) dostawę krwi, osocza w pełnym składzie, komórek krwi lub preparatów
krwiopochodnych pochodzenia ludzkiego, niebędących lekami;
7) transakcje, łącznie z pośrednictwem, dotyczące walut, banknotów i monet
używanych jako prawny środek płatniczy, z wyłączeniem banknotów i monet
będących przedmiotami kolekcjonerskimi, za które uważa się monety ze złota,
srebra lub innego metalu oraz banknoty, które nie są zwykle używane jako
prawny środek płatniczy lub które mają wartość numizmatyczną;
8) dostawę złota dla Narodowego Banku Polskiego;
9) dostawę terenów niezabudowanych innych niż tereny budowlane;
10) dostawę budynków, budowli lub ich części, z wyjątkiem gdy:
a) dostawa jest dokonywana w ramach pierwszego zasiedlenia lub przed
nim,
b) pomiędzy pierwszym zasiedleniem a dostawą budynku, budowli lub ich
części upłynął okres krótszy niż 2 lata;
10a) dostawę budynków, budowli lub ich części nieobjętą zwolnieniem, o którym
mowa w pkt 10, pod warunkiem że:
a) w stosunku do tych obiektów nie przysługiwało dokonującemu ich
dostawy prawo do obniżenia kwoty podatku należnego o kwotę podatku
naliczonego,
b) dokonujący ich dostawy nie ponosił wydatków na ich ulepszenie,
w stosunku do których miał prawo do obniżenia kwoty podatku
należnego o kwotę podatku naliczonego, a jeżeli ponosił takie wydatki,
to były one niższe niż 30 % wartości początkowej tych obiektów;
11) czynności wykonywane na rzecz członków spółdzielni, którym przysługują
spółdzielcze prawa do lokali mieszkalnych, członków spółdzielni będących
właścicielami lokali mieszkalnych lub na rzecz właścicieli lokali
mieszkalnych niebędących członkami spółdzielni, za które są pobierane
opłaty, zgodnie z art. 4 ust. 1, 2, 4 i 5 ustawy z dnia 15 grudnia 2000 r.
o spółdzielniach mieszkaniowych (Dz. U. z 2024 r. poz. 558);
12) usługi zarządzania:
a) funduszami inwestycyjnymi, alternatywnymi funduszami
inwestycyjnymi i zbiorczymi portfelami papierów wartościowych –
w rozumieniu przepisów o funduszach inwestycyjnych i zarządzaniu
alternatywnymi funduszami inwestycyjnymi,
b) portfelami inwestycyjnymi funduszy inwestycyjnych i alternatywnych
funduszy inwestycyjnych, o których mowa w lit. a, lub ich częścią,
c) ubezpieczeniowymi funduszami kapitałowymi w rozumieniu przepisów
o działalności ubezpieczeniowej,
d) otwartymi funduszami emerytalnymi oraz dobrowolnymi funduszami
emerytalnymi w rozumieniu przepisów o organizacji i funkcjonowaniu
funduszy emerytalnych, a także Funduszem Gwarancyjnym utworzonym
na podstawie tych przepisów,
e) pracowniczymi programami emerytalnymi w rozumieniu przepisów
o pracowniczych programach emerytalnych,
f) obowiązkowym systemem rekompensat oraz funduszem
rozliczeniowym utworzonymi na podstawie przepisów prawa
o publicznym obrocie papierami wartościowymi, a także innymi
środkami i funduszami, które są gromadzone lub tworzone w celu
zabezpieczenia prawidłowego rozliczenia transakcji zawartych
w obrocie na rynku regulowanym w rozumieniu tych przepisów albo
w obrocie na giełdach towarowych w rozumieniu przepisów o giełdach
towarowych, przez CCP, agenta rozrachunkowego lub izbę
rozliczeniową w rozumieniu przepisów o ostateczności rozrachunku
w systemach płatności i systemach rozrachunku papierów wartoś-
ciowych oraz zasadach nadzoru nad tymi systemami,
g) pracowniczymi planami kapitałowymi, w rozumieniu ustawy z dnia 4
października 2018 r. o pracowniczych planach kapitałowych (Dz. U. z
2024 r. poz. 427);
13) udzielanie licencji lub upoważnienie do korzystania z licencji oraz
przeniesienie autorskiego prawa majątkowego w rozumieniu przepisów
prawa autorskiego – w odniesieniu do programu komputerowego – bez
pobrania należności na rzecz placówek oświatowych, o których mowa
w ust. 9;
14) świadczenie usług przez techników dentystycznych w ramach wykonywania
ich zawodu, jak również dostawę protez dentystycznych lub sztucznych
zębów przez dentystów oraz techników dentystycznych;
15) działalność w zakresie gier hazardowych podlegającą przepisom o grach
hazardowych;
16) dostawę towarów, o której mowa w art. 7 ust. 2 pkt 2, której przedmiotem są
produkty spożywcze, z wyjątkiem napojów alkoholowych o zawartości
alkoholu powyżej 1,2 % oraz napojów alkoholowych będących mieszaniną
piwa i napojów bezalkoholowych, w których zawartość alkoholu przekracza
0,5 %, jeżeli są one przekazywane na rzecz organizacji pożytku publicznego
w rozumieniu ustawy z dnia 24 kwietnia 2003 r. o działalności pożytku
publicznego i o wolontariacie, z przeznaczeniem na cele działalności
charytatywnej prowadzonej przez tę organizację;
17) powszechne usługi pocztowe świadczone przez operatora obowiązanego do
świadczenia takich usług, oraz dostawę towarów ściśle z tymi usługami
związaną;
18) usługi w zakresie opieki medycznej, służące profilaktyce, zachowaniu,
ratowaniu, przywracaniu i poprawie zdrowia, oraz dostawę towarów
i świadczenie usług ściśle z tymi usługami związane, wykonywane w ramach
działalności leczniczej przez podmioty lecznicze;
18a) usługi w zakresie opieki medycznej, służące profilaktyce, zachowaniu,
ratowaniu, przywracaniu i poprawie zdrowia, oraz dostawę towarów
i świadczenie usług ściśle z tymi usługami związane, świadczone na rzecz
podmiotów leczniczych na terenie ich zakładów leczniczych, w których
wykonywana jest działalność lecznicza;
19) usługi w zakresie opieki medycznej, służące profilaktyce, zachowaniu,
ratowaniu, przywracaniu i poprawie zdrowia, świadczone w ramach
wykonywania zawodów:
a) lekarza i lekarza dentysty,
b) pielęgniarki i położnej,
c) medycznych, o których mowa w art. 2 ust. 1 pkt 2 ustawy z dnia
15 kwietnia 2011 r. o działalności leczniczej (Dz. U. z 2025 r. poz. 450,
620 i 637),
d) psychologa;
19a) świadczenie usług, o których mowa w pkt 18 i 19, jeżeli usługi te zostały
nabyte przez podatnika we własnym imieniu ale na rzecz osoby trzeciej od
podmiotów, o których mowa w pkt 18 i 19;
20) usługi transportu sanitarnego;
21) usługi świadczone przez niezależne grupy osób, na rzecz swoich członków,
których działalność jest zwolniona od podatku lub w zakresie której
członkowie ci nie są uznawani za podatników, w celu świadczenia swoim
członkom usług bezpośrednio niezbędnych do wykonywania tej działalności
zwolnionej lub wyłączonej od podatku, w przypadku gdy grupy te ograniczają
się do żądania od swoich członków zwrotu kosztów do wysokości kwoty
indywidualnego udziału przypadającego na każdego z nich w ogólnych
wydatkach tych grup, poniesionych we wspólnym interesie, jeżeli zwolnienie
nie spowoduje naruszenia warunków konkurencji;
22) usługi pomocy społecznej w rozumieniu przepisów o pomocy społecznej oraz
usługi określone w przepisach o przeciwdziałaniu przemocy domowej, a także
dostawę towarów i świadczenie usług ściśle z tymi usługami związane, na
rzecz beneficjenta tej pomocy, wykonywane przez:
a) regionalne ośrodki polityki społecznej, powiatowe centra pomocy
rodzinie, ośrodki pomocy społecznej, centra usług społecznych, rodzinne
domy pomocy, ośrodki wsparcia i ośrodki interwencji kryzysowej,
b) wpisane do rejestru prowadzonego przez wojewodę:
– domy pomocy społecznej prowadzone przez podmioty posiadające
zezwolenie wojewody,
– placówki opiekuńczo-wychowawcze i ośrodki adopcyjno-opiekuń-
cze,
c) placówki specjalistycznego poradnictwa,
d) inne niż wymienione w lit. a–c placówki zapewniające całodobową
opiekę osobom niepełnosprawnym, przewlekle chorym lub osobom
w podeszłym wieku na podstawie zezwolenia wojewody, wpisane do
rejestru prowadzonego przez wojewodę,
e) specjalistyczne ośrodki wsparcia dla osób doznających przemocy
domowej;
23) usługi opieki nad osobami niepełnosprawnymi, przewlekle chorymi lub
osobami w podeszłym wieku, świadczone w miejscu ich zamieszkania przez
podmioty inne niż wymienione w pkt 22, oraz dostawę towarów ściśle z tymi
usługami związaną;
24) usługi w zakresie opieki nad dziećmi i młodzieżą oraz dostawę towarów
i świadczenie usług ściśle z tymi usługami związane, wykonywane:
a) w formach i na zasadach określonych w przepisach o pomocy społecznej,
w przepisach o systemie oświaty oraz w przepisach ustawy z dnia 14
grudnia 2016 r. – Prawo oświatowe (Dz. U. z 2024 r. poz. 737, z późn.
zm.6)),
b) przez podmioty sprawujące opiekę nad dziećmi w wieku do 3 lat;
25) usługi w zakresie obowiązkowych ubezpieczeń społecznych;
26) usługi świadczone przez:
a) jednostki objęte systemem oświaty w rozumieniu przepisów ustawy z
dnia 14 grudnia 2016 r. – Prawo oświatowe, w zakresie kształcenia i
wychowania,
b) uczelnie, jednostki naukowe Polskiej Akademii Nauk oraz instytuty
badawcze, w zakresie kształcenia
– oraz dostawę towarów i świadczenie usług ściśle z tymi usługami związane;
27) usługi prywatnego nauczania na poziomie przedszkolnym, podstawowym,
ponadpodstawowym i wyższym, świadczone przez nauczycieli;
28) usługi nauczania języków obcych oraz dostawę towarów i świadczenie usług
ściśle z tymi usługami związane, inne niż wymienione w pkt 26, pkt 27
i pkt 29;
6) Zmiany tekstu jednolitego wymienionej ustawy zostały ogłoszone w Dz. U. z 2024 r. poz. 854,
1562, 1635 i 1933 oraz z 2025 r. poz. 619, 620 i 622.
29) usługi kształcenia zawodowego lub przekwalifikowania zawodowego, inne
niż wymienione w pkt 26:
a) prowadzone w formach i na zasadach przewidzianych w odrębnych
przepisach, lub
b) świadczone przez podmioty, które uzyskały akredytację w rozumieniu
przepisów ustawy z dnia 14 grudnia 2016 r. – Prawo oświatowe –
wyłącznie w zakresie usług objętych akredytacją, lub
c) finansowane w całości ze środków publicznych
– oraz świadczenie usług i dostawę towarów ściśle z tymi usługami związane;
30) usługi zakwaterowania:
a) w bursach i internatach świadczone na rzecz uczniów i wychowanków
szkół prowadzących te bursy i internaty,
b) w domach studenckich świadczone na rzecz studentów i doktorantów
uczelni prowadzących te domy studenckie,
c) świadczone na rzecz uczniów i wychowanków lub studentów
i doktorantów przez podmioty inne niż wymienione w lit. a i b, pod
warunkiem że szkoły lub uczelnie mają z tymi podmiotami zawarte
umowy dotyczące zakwaterowania swoich uczniów i wychowanków lub
studentów i doktorantów;
31) usługi oraz dostawę towarów ściśle z tymi usługami związaną, realizowane
przez:
a) kościoły i związki wyznaniowe, o których mowa w przepisach
o stosunku Państwa do Kościoła Katolickiego w Rzeczypospolitej
Polskiej oraz w przepisach o stosunku Państwa do kościołów i innych
związków wyznaniowych,
b) organizacje powołane do realizacji celów o charakterze politycznym,
związkowym, patriotycznym, filozoficznym, filantropijnym lub
obywatelskim
– w zakresie interesu zbiorowego swoich członków, wykonywane na rzecz
ich członków w zamian za składki, których wysokość i zasady ustalania
wynikają z przepisów statutowych tych podmiotów, pod warunkiem że
podmioty te nie są nastawione na osiąganie zysków, jeżeli zwolnienie nie
spowoduje naruszenia warunków konkurencji;
32) usługi ściśle związane ze sportem lub wychowaniem fizycznym świadczone
przez kluby sportowe, związki sportowe oraz związki stowarzyszeń i innych
osób prawnych, których celem statutowym jest działalność na rzecz rozwoju
i upowszechniania sportu, pod warunkiem że:
a) są one konieczne do organizowania i uprawiania sportu lub
organizowania wychowania fizycznego i uczestniczenia w nim,
b) świadczący te usługi nie są nastawieni na osiąganie zysków,
c) są one świadczone na rzecz osób uprawiających sport lub
uczestniczących w wychowaniu fizycznym
– z wyłączeniem usług związanych z działalnością marketingową oraz
reklamowo-promocyjną, wstępu na imprezy sportowe, usług odpłatnego
prowadzenia statków przeznaczonych do uprawiania sportu i rekreacji, usług
odpłatnego zakwaterowania związanych ze sportem lub wychowaniem
fizycznym oraz usług wynajmu sprzętu sportowego i obiektów sportowych za
odpłatnością;
33) usługi kulturalne świadczone przez:
a) podmioty prawa publicznego lub inne podmioty uznane na podstawie
odrębnych przepisów za instytucje o charakterze kulturalnym lub
wpisane do rejestru instytucji kultury, prowadzonego przez organizatora
będącego podmiotem tworzącym instytucje kultury w rozumieniu
przepisów o organizowaniu i prowadzeniu działalności kulturalnej, oraz
dostawę towarów ściśle z tymi usługami związaną,
b) indywidualnych twórców i artystów wykonawców, w rozumieniu
przepisów o prawie autorskim i prawach pokrewnych, wynagradzane
w formie honorariów, w tym za przekazanie lub udzielenie licencji do
praw autorskich lub praw do artystycznego wykonania utworów;
34) usługi związane z realizacją zadań radiofonii i telewizji świadczone przez
jednostki publicznej radiofonii i telewizji, z wyłączeniem:
a) usług związanych z filmami i nagraniami na wszelkich nośnikach,
b) usług w zakresie produkcji filmów reklamowych i promocyjnych,
c) usług reklamowych i promocyjnych,
d) działalności agencji informacyjnych;
35) zapewnienie personelu przez kościoły i związki wyznaniowe, o których mowa
w pkt 31 lit. a, lub instytucje filozoficzne dla działalności, o której mowa
w pkt 18, 22, 24, 26 i 28–30, w celu zapewnienia opieki duchowej;
36) usługi w zakresie wynajmowania lub wydzierżawiania nieruchomości
o charakterze mieszkalnym lub części nieruchomości, na własny rachunek,
wyłącznie na cele mieszkaniowe lub na rzecz społecznych agencji najmu,
o których mowa w art. 22a ust. 1 ustawy z dnia 26 października 1995 r.
o społecznych formach rozwoju mieszkalnictwa (Dz. U. z 2024 r. poz. 1440 i
1635);
37) usługi ubezpieczeniowe, usługi reasekuracyjne i usługi pośrednictwa
w świadczeniu usług ubezpieczeniowych i reasekuracyjnych, a także usługi
świadczone przez ubezpieczającego w zakresie zawieranych przez niego
umów ubezpieczenia na cudzy rachunek, z wyłączeniem zbywania praw
nabytych w związku z wykonywaniem umów ubezpieczenia i umów
reasekuracji;
38) usługi udzielania kredytów lub pożyczek pieniężnych oraz usługi
pośrednictwa w świadczeniu usług udzielania kredytów lub pożyczek
pieniężnych, a także zarządzanie kredytami lub pożyczkami pieniężnymi
przez kredytodawcę lub pożyczkodawcę;
39) usługi w zakresie udzielania poręczeń, gwarancji i wszelkich innych
zabezpieczeń transakcji finansowych i ubezpieczeniowych oraz usługi
pośrednictwa w świadczeniu tych usług, a także zarządzanie gwarancjami
kredytowymi przez kredytodawcę lub pożyczkodawcę;
40) usługi w zakresie depozytów środków pieniężnych, prowadzenia rachunków
pieniężnych, wszelkiego rodzaju transakcji płatniczych, przekazów
i transferów pieniężnych, długów, czeków i weksli oraz usługi pośrednictwa
w świadczeniu tych usług;
40a) usługi, w tym także usługi pośrednictwa, których przedmiotem są udziały w:
a) spółkach,
b) innych niż spółki podmiotach, jeżeli mają one osobowość prawną
– z wyłączeniem usług przechowywania tych udziałów i zarządzania nimi;
41) usługi, których przedmiotem są instrumenty finansowe, o których mowa
w ustawie z dnia 29 lipca 2005 r. o obrocie instrumentami finansowymi
(Dz. U. z 2024 r. poz. 722 i 1863 oraz z 2025 r. poz. 146), z wyłączeniem
przechowywania tych instrumentów i zarządzania nimi, oraz usługi
pośrednictwa w tym zakresie.
3. Rolnik ryczałtowy dokonujący dostawy produktów rolnych lub świadczący
usługi rolnicze, które są zwolnione od podatku na podstawie ust. 1 pkt 3, może
zrezygnować z tego zwolnienia pod warunkiem dokonania zgłoszenia
rejestracyjnego, o którym mowa w art. 96 ust. 1 i 2.
5. Podatnicy, o których mowa w ust. 3, którzy zrezygnowali ze zwolnienia od
podatku, mogą po upływie 3 lat od daty rezygnacji ze zwolnienia ponownie
skorzystać ze zwolnienia określonego w ust. 1 pkt 3. Zwolnienie, o którym mowa
w zdaniu pierwszym, obowiązuje pod warunkiem zawiadomienia na piśmie
naczelnika urzędu skarbowego przed początkiem miesiąca (kwartału), od którego
podatnicy ci ponownie chcą skorzystać ze zwolnienia.
9. Przez placówki oświatowe, o których mowa w ust. 1 pkt 13 oraz w art. 83,
rozumie się szkoły i przedszkola publiczne i niepubliczne, szkoły wyższe
i placówki opiekuńczo-wychowawcze.
10. Podatnik może zrezygnować ze zwolnienia od podatku, o którym mowa
w ust. 1 pkt 10, i wybrać opodatkowanie dostawy budynków, budowli lub ich
części, pod warunkiem że dokonujący dostawy i nabywca budynku, budowli lub
ich części:
1) są zarejestrowani jako podatnicy VAT czynni;
2) złożą:
a) przed dniem dokonania dostawy tych obiektów właściwemu dla ich
nabywcy naczelnikowi urzędu skarbowego lub
b) w akcie notarialnym, do zawarcia którego dochodzi w związku
z dostawą tych obiektów
– zgodne oświadczenie, że wybierają opodatkowanie dostawy budynku,
budowli lub ich części.
11. Oświadczenie, o którym mowa w ust. 10 pkt 2, musi również zawierać:
1) imiona i nazwiska lub nazwę, adresy oraz numery identyfikacji podatkowej
dokonującego dostawy oraz nabywcy;
2) planowaną datę zawarcia umowy dostawy budynku, budowli lub ich części –
w przypadku, o którym mowa w ust. 10 pkt 2 lit. a;
3) adres budynku, budowli lub ich części.
12. Zwolnienie, o którym mowa w ust. 1 pkt 16, stosuje się pod warunkiem
posiadania przez dokonującego dostawy towarów dokumentacji potwierdzającej
dokonanie dostawy na rzecz organizacji pożytku publicznego, z przeznaczeniem
wyłącznie na cele działalności charytatywnej prowadzonej przez tę organizację.
12a. Zwolnienia, o którym mowa w ust. 1 pkt 16, nie stosuje się, jeżeli:
1) określenie przeznaczenia otrzymanych przez organizację pożytku
publicznego towarów nie jest możliwe na podstawie prowadzonej przez tę
organizację dokumentacji, lub
2) wykorzystanie otrzymanych przez organizację pożytku publicznego towarów
nastąpiło na cele inne niż cele działalności charytatywnej prowadzonej przez
tę organizację.
15. Zwolnienia, o których mowa w ust. 1 pkt 7, 12 i 37–41, nie mają
zastosowania do:
1) czynności ściągania długów, w tym factoringu;
2) usług doradztwa;
3) usług w zakresie leasingu.
16. Zwolnienie, o którym mowa w ust. 1 pkt 40a i 41, nie ma zastosowania do
usług dotyczących praw i udziałów odzwierciedlających:
1) tytuł prawny do towarów;
2) tytuł własności nieruchomości;
3) prawa rzeczowe dające ich posiadaczowi prawo do korzystania
z nieruchomości;
4) udziały i inne tytuły prawne dające ich posiadaczowi prawne lub faktyczne
prawo własności lub posiadania nieruchomości lub jej części;
5) prawa majątkowe, których instrumentami bazowymi są towary, mierniki
i limity wielkości produkcji oraz uprawnienia do emisji zanieczyszczeń,
i które mogą być zrealizowane poprzez dostawę towarów lub świadczenie
usług innych niż zwolnione z podatku.
17. Zwolnienia, o których mowa w ust. 1 pkt 18, 18a, 22–24, 26, 28, 29, 31,
32 i 33 lit. a, nie mają zastosowania do dostawy towarów lub świadczenia usług
ściśle związanych z usługami podstawowymi, jeżeli:
1) nie są one niezbędne do wykonania usługi podstawowej, zwolnionej zgodnie
z ust. 1 pkt 18, 18a, 22–24, 26, 28, 29, 31, 32 i 33 lit. a lub
2) ich głównym celem jest osiągnięcie dodatkowego dochodu przez podatnika,
przez konkurencyjne wykonywanie tych czynności w stosunku do
podatników niekorzystających z takiego zwolnienia.
17a. Zwolnienia, o których mowa w ust. 1 pkt 18a, 23, 26, 28, 29 i 33 lit. a,
mają zastosowanie do dostawy towarów lub świadczenia usług ściśle związanych
z usługami podstawowymi, dokonywanych przez podmioty świadczące usługi
podstawowe.
18. Zwolnienia, o których mowa w ust. 1 pkt 31, 32 i 33 lit. a, stosuje się, pod
warunkiem że podmioty wykonujące czynności, o których mowa w tych
przepisach, nie osiągają w sposób systematyczny zysków z tej działalności, a w
przypadku ich osiągnięcia są one przeznaczane w całości na kontynuację lub
doskonalenie świadczonych usług.
19. Zwolnienie, o którym mowa w ust. 1 pkt 33, nie ma zastosowania do:
1) usług związanych z filmami i nagraniami na wszelkich nośnikach;
2) wstępu:
a) na spektakle, koncerty, przedstawienia i imprezy w zakresie twórczości
i wykonawstwa artystycznego i literackiego,
b) do wesołych miasteczek, parków rozrywki, cyrków, dyskotek, sal
balowych,
c) do parków rekreacyjnych, na plaże i do innych miejsc o charakterze
kulturalnym;
3) wstępu oraz wypożyczania wydawnictw w zakresie usług świadczonych przez
biblioteki, archiwa, muzea i innych usług związanych z kulturą;
4) usług związanych z produkcją filmów i nagrań na wszelkich nośnikach;
5) działalności agencji informacyjnych;
6) usług wydawniczych;
7) usług radia i telewizji, z zastrzeżeniem ust. 1 pkt 34;
8) usług ochrony praw.
20. Zwolnienie, o którym mowa w ust. 1 pkt 36, nie ma zastosowania do usług
wymienionych w poz. 47 załącznika nr 3 do ustawy.
21. Jeżeli udokumentowane działania organów egzekucyjnych lub
komorników sądowych, o których mowa w art. 18, nie doprowadziły, na skutek
braku możliwości uzyskania niezbędnych informacji od dłużnika, do potwierdzenia
spełnienia warunków zastosowania do dostawy towarów, o której mowa w art. 18,
zwolnień od podatku, o których mowa w ust. 1 pkt 2, 3 i 9–10a, przyjmuje się, że
warunki zastosowania zwolnień od podatku nie są spełnione.
22. Podatnik może zrezygnować ze zwolnienia od podatku usług, o których
mowa w ust. 1 pkt 7, 12 i 38–41, świadczonych na rzecz podatników, i wybrać ich
opodatkowanie, pod warunkiem że:
1) jest zarejestrowany jako podatnik VAT czynny;
2) złoży naczelnikowi urzędu skarbowego pisemne zawiadomienie o wyborze
opodatkowania tych usług przed początkiem okresu rozliczeniowego, od
którego rezygnuje ze zwolnienia.
23. Podatnik, o którym mowa w ust. 22, może, nie wcześniej niż po upływie
2 lat, licząc od początku okresu rozliczeniowego, od którego wybrał
opodatkowanie usług, o których mowa w ust. 1 pkt 7, 12 i 38–41, ponownie
skorzystać ze zwolnienia od podatku tych usług, pod warunkiem złożenia
naczelnikowi urzędu skarbowego pisemnego zawiadomienia o rezygnacji
z opodatkowania, przed początkiem okresu rozliczeniowego, od którego ponownie
będzie korzystał ze zwolnienia.
24. Podatnik, który zrezygnował z opodatkowania zgodnie z ust. 23, może
ponownie wybrać opodatkowanie zgodnie z ust. 22, nie wcześniej niż po upływie
2 lat, licząc od początku okresu rozliczeniowego, od którego ponownie korzysta ze
zwolnienia.