Art. 13j. Jeżeli w terminie, o którym mowa w art. 13i, podatnik podatku od
wartości dodanej zostaje zastąpiony przez innego podatnika podatku od wartości
dodanej, uznaje się, że w okresie zastąpienia nie miała miejsca
wewnątrzwspólnotowa dostawa towarów, o której mowa w art. 13 ust. 3, pod
warunkiem że:
1) podatnik zastępujący podatnika podatku od wartości dodanej jest uprawniony
do nabycia prawa do rozporządzania towarami jak właściciel zgodnie
z porozumieniem zawartym między nim a podatnikiem, o którym mowa
w art. 13h ust. 2 pkt 2;
2) podatnik, o którym mowa w art. 13h ust. 2 pkt 2, nie ma siedziby działalności
gospodarczej ani stałego miejsca prowadzenia działalności gospodarczej na
terytorium państwa członkowskiego, do którego przemieszcza towary
z terytorium kraju;
3) podatnik zastępujący podatnika podatku od wartości dodanej jest
zidentyfikowany na potrzeby transakcji wewnątrzwspólnotowych na
terytorium państwa członkowskiego innym niż terytorium kraju, a jego nazwa
lub imię i nazwisko oraz numer identyfikacyjny dla transakcji
wewnątrzwspólnotowych nadany mu przez to państwo członkowskie są znane
podatnikowi, o którym mowa w art. 13h ust. 2 pkt 2, w momencie
zastąpienia;
4) podatnik, o którym mowa w art. 13h ust. 2 pkt 2, podaje w informacji
podsumowującej, o której mowa w art. 100 ust. 1 pkt 5, numer
identyfikacyjny, o którym mowa w pkt 3;
5) zastąpienie zostało zarejestrowane przez podatnika, o którym mowa
w art. 13h ust. 2 pkt 2, w ewidencji, o której mowa w art. 109 ust. 11c.