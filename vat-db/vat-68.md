Art. 68. Zwalnia się od podatku import materiałów drukowanych
o charakterze reklamowym, w szczególności katalogi, cenniki, instrukcje obsługi
lub ulotki handlowe dotyczące towarów przeznaczonych do sprzedaży lub
wynajmu albo związane ze świadczeniem usług przewozowych, handlowych,
bankowych lub ubezpieczeniowych, przywożonych przez osobę mającą siedzibę na
terytorium państwa trzeciego, jeżeli łącznie są spełnione następujące warunki:
1) na materiałach w sposób widoczny jest umieszczona nazwa przedsiębiorstwa,
które produkuje, sprzedaje lub wynajmuje towary albo oferuje usługi, do
których one się odnoszą;
2) przesyłka zawiera jeden dokument albo jeden egzemplarz każdego
dokumentu, jeżeli składa się ona z wielu dokumentów;
3) w przypadku przesyłek zawierających wiele kopii jednego dokumentu ich
łączny ciężar brutto nie przekracza 1 kg;
4) przesyłka nie znajduje się w serii przesyłek przekazywanych przez nadawcę
temu samemu odbiorcy.