Art. 129. 1. Do dostawy towarów, od których dokonano zwrotu podatku
podróżnemu, sprzedawca stosuje stawkę podatku 0 %, pod warunkiem że:
1) spełnił warunki, o których mowa w art. 127 ust. 4 pkt 1, oraz
2) przed upływem terminu do złożenia deklaracji podatkowej za dany okres
rozliczeniowy otrzymał elektroniczne potwierdzenie wywozu towarów, o
którym mowa w art. 128 ust. 2, lub wydruk dokumentu elektronicznego TAX
FREE zawierający potwierdzenie, o którym mowa w art. 128 ust. 5, oraz
3) posiada dokumenty:
a) określone odrębnymi przepisami, potwierdzające dokonanie zwrotu
kwoty podatku – w przypadku gdy zwrot podatku został dokonany w
formie rozliczenia bezgotówkowego,
b) na których podróżny potwierdził własnoręcznym czytelnym podpisem
otrzymanie zwrotu kwoty podatku, ze wskazaniem daty otrzymania
zwrotu – w przypadku gdy zwrot podatku został dokonany w formie
wypłaty gotówkowej.
2. Otrzymanie przez podatnika dokumentu:
1) potwierdzającego wywóz towaru poza terytorium Unii Europejskiej,
2) o którym mowa w ust. 1 pkt 3 lit. b
– w terminie późniejszym niż określony w ust. 1 pkt 2, nie później jednak niż przed
upływem 10 miesięcy, licząc od końca miesiąca, w którym dokonano dostawy,
upoważnia podatnika do dokonania korekty podatku należnego od tej dostawy
w rozliczeniu za okres rozliczeniowy, w którym podatnik otrzymał ten dokument.