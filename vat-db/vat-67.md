Art. 67. 1. Zwalnia się od podatku import próbek towarów mających
nieznaczną wartość i mogących służyć jedynie uzyskaniu zamówień na towary tego
samego rodzaju, które mają być przywiezione na terytorium kraju.
2. Za próbkę towaru, o której mowa w ust. 1, uważa się niewielką ilość
towaru, reprezentującą określony rodzaj lub kategorię towarów, pod warunkiem że
sposób prezentacji i jakość czynią je bezużytecznymi dla celów innych niż
promocja.
3. Organ celny, przyjmując zgłoszenie celne obejmujące próbki, o których
mowa w ust. 1, może uzależnić zwolnienie tych próbek od podatku od pozbawienia
ich wartości handlowej przez przedarcie, przedziurkowanie, naniesienie nie-
usuwalnych i widocznych znaków lub w inny sposób pozwalający na zachowanie
przez ten towar charakteru próbek.