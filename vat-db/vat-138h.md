Art. 138h. 1. Podatnik, a w przypadku podatnika reprezentowanego przez
pośrednika – pośrednik, jest obowiązany prowadzić w postaci elektronicznej
ewidencję transakcji objętych procedurą importu, zgodnie z wymogami, o których
mowa w art. 63c ust. 2 rozporządzenia 282/2011. Pośrednik prowadzi odrębną
ewidencję dla każdego z podatników, których reprezentuje.
2. Ewidencja jest udostępniana przez podatnika, a w przypadku podatnika
reprezentowanego przez pośrednika – przez pośrednika, drogą elektroniczną na
każde żądanie państwa członkowskiego identyfikacji oraz państwa członkowskiego
konsumpcji. W przypadku wystąpienia problemów technicznych
uniemożliwiających udostępnienie ewidencji drogą elektroniczną ewidencję
udostępnia się w sposób i w terminie wskazanych przez właściwy organ
podatkowy.
3. Ewidencję przechowuje się przez okres 10 lat od zakończenia roku
podatkowego, w którym dokonano sprzedaży na odległość towarów
importowanych.
Rozdział 10
Szczególna procedura dotycząca deklarowania i zapłaty podatku z tytułu
importu towarów