Art. 13c. Jeżeli w terminie, o którym mowa w art. 13b, podatnik, o którym
mowa w art. 13a ust. 2 pkt 3, zostaje zastąpiony przez innego podatnika, uznaje się,
że w okresie zastąpienia nie miało miejsca wewnątrzwspólnotowe nabycie
towarów, o którym mowa w art. 11 ust. 1, pod warunkiem że:
1) podatnik zastępujący jest uprawniony do nabycia prawa do rozporządzania
towarami jak właściciel zgodnie z porozumieniem zawartym między nim
a podatnikiem podatku od wartości dodanej wysyłającym lub transportującym
towary;
2) podatnik podatku od wartości dodanej wysyłający lub transportujący towary
nie ma siedziby działalności gospodarczej ani stałego miejsca prowadzenia
działalności gospodarczej na terytorium kraju;
3) podatnik zastępujący jest zarejestrowany jako podatnik VAT UE, a jego
nazwa lub imię i nazwisko oraz numer identyfikacji podatkowej poprzedzony
kodem PL są znane podatnikowi podatku od wartości dodanej wysyłającemu
lub transportującemu towary w momencie zastąpienia;
4) podatnik podatku od wartości dodanej wysyłający lub transportujący towary
podaje w informacji odpowiadającej informacji podsumowującej, o której
mowa w art. 100 ust. 1 pkt 5, numer identyfikacji podatkowej, o którym
mowa w pkt 3;
5) zastąpienie zostało zarejestrowane przez podatnika podatku od wartości
dodanej wysyłającego lub transportującego towary w ewidencji, o której
mowa w art. 54a ust. 1 rozporządzenia 282/2011.