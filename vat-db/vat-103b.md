Art. 103b. 1. W przypadku gdy na podstawie art. 5c rozporządzenia
282/2011 podatnik ułatwiający dostawy towarów, o których mowa w art. 7a ust. 1
i 2, nie jest obowiązany do zapłaty podatku w kwocie przekraczającej kwotę tego
podatku, którą zadeklarował i zapłacił, naczelnik urzędu skarbowego lub naczelnik
urzędu celno-skarbowego określa podmiotowi dokonującemu dostawy towarów na
rzecz tego podatnika kwotę podatku do zapłaty.
2. Kwotę podatku do zapłaty, o której mowa w ust. 1, stanowi kwota, do
zapłaty której, na podstawie art. 5c rozporządzenia 282/2011, nie jest obowiązany
podatnik ułatwiający dostawy towarów.