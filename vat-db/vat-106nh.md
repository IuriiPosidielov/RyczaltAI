Art. 106nh. 1. W okresie trwania niedostępności Krajowego Systemu
e-Faktur, o której mowa w art. 106ne ust. 4, podatnik wystawia faktury
w postaci elektronicznej zgodnie ze wzorem udostępnionym na podstawie
art. 106gb ust. 8.
2. Podatnik jest obowiązany przesłać faktury, o których mowa w ust. 1,
do Krajowego Systemu e-Faktur w celu przydzielenia numeru
identyfikującego te faktury w Krajowym Systemie e-Faktur nie później niż
w następnym dniu roboczym po dniu zakończenia okresu trwania
niedostępności Krajowego Systemu e-Faktur, o której mowa w art. 106ne
ust. 4.
3. W przypadku gdy w terminie, o którym mowa w ust. 2, zostanie
zamieszczony komunikat o wystąpieniu awarii, o którym mowa w:
1) art. 106ne ust. 1 – przepisy art. 106nf ust. 4 i 5 stosuje się odpowiednio;
2) art. 106ne ust. 3 – przepisu ust. 2 nie stosuje się.
4. Do faktur, o których mowa w ust. 1, przepisy art. 106nda ust. 4–
15 stosuje się odpowiednio.>