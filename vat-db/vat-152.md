Art. 152. 1. Podatnicy, o których mowa w art. 15 ust. 1, nieposiadający
siedziby, stałego miejsca prowadzenia działalności lub miejsca zamieszkania na
terytorium kraju, zarejestrowani zgodnie z art. 9 ustawy wymienionej w art. 175,
mają obowiązek ustanowienia przedstawiciela podatkowego, o którym mowa
w art. 15 ust. 7–10, oraz przekazania naczelnikowi urzędu skarbowego danych
identyfikacyjnych ustanowionego przedstawiciela, w terminie do dnia 30 września
2004 r.
2. W przypadku gdy nie zostanie ustanowiony przedstawiciel podatkowy
w terminie, o którym mowa w ust. 1, naczelnik urzędu skarbowego wykreśla
z urzędu podatnika z rejestru jako podatnika VAT.