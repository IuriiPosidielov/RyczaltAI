Art. 33. 1. Podatnicy, o których mowa w art. 17 ust. 1 pkt 1 i 2 oraz ust. 1b,
są obowiązani do obliczenia i wykazania w:
1) zgłoszeniu celnym albo
2) rozliczeniu zamknięcia, o którym mowa w art. 175 rozporządzenia
2015/2446, w przypadkach, o których mowa w art. 324 lub
art. 325 rozporządzenia 2015/2447
– kwoty podatku, z uwzględnieniem obowiązujących stawek, z zastrzeżeniem art.
33b.
2. Jeżeli przed zwolnieniem towaru, o którym mowa
w art. 194 rozporządzenia Parlamentu Europejskiego i Rady (UE) nr 952/2013
z dnia 9 października 2013 r. ustanawiającego unijny kodeks celny (Dz. Urz.
UE L 269 z 10.10.2013, str. 1, z późn. zm.4)), zwanego dalej „unijnym kodeksem
celnym”, organ celny stwierdzi, że w zgłoszeniu celnym kwota podatku została
wykazana nieprawidłowo, naczelnik urzędu celno-skarbowego wydaje decyzję,
w której określa:
1) podatek w prawidłowej wysokości – w przypadku gdy decyzja jest wydawana
przed zwolnieniem towaru;
2) różnicę między kwotą podatku w prawidłowej wysokości a kwotą podatku już
wykazaną – w przypadku gdy decyzja jest wydawana po zwolnieniu towaru.
2a. Jeżeli po zwolnieniu towaru, o którym mowa w art. 194 unijnego kodeksu
celnego, organ celny stwierdzi, że w zgłoszeniu celnym, rozliczeniu zamknięcia
albo decyzji kwota podatku została wykazana nieprawidłowo albo nie została
określona w prawidłowej wysokości, naczelnik urzędu celno-skarbowego wydaje
decyzję określającą różnicę między kwotą podatku w prawidłowej wysokości
a kwotą podatku już wykazaną albo określoną.
3. Po przyjęciu zgłoszenia celnego lub po przedstawieniu rozliczenia
zamknięcia podatnik może wystąpić z wnioskiem do naczelnika urzędu celno-
-skarbowego o wydanie decyzji określającej różnicę między kwotą podatku
w prawidłowej wysokości a kwotą podatku już wykazaną albo określoną.
4. Podatnik jest obowiązany w terminie 10 dni, licząc od dnia jego
powiadomienia przez organ celny o wysokości należności podatkowych, do
wpłacenia kwoty obliczonego podatku, z zastrzeżeniem art. 33a i art. 33b.
5. W przypadkach niewymienionych w ust. 1–4 i art. 34 podatnik jest
obowiązany do zapłaty kwoty należnego podatku w terminie i na warunkach
określonych dla uiszczenia cła, również gdy towary zostały zwolnione od cła lub
stawki celne zostały zawieszone albo obniżone do wysokości 0 %.
4) Zmiany wymienionego rozporządzenia zostały ogłoszone w Dz. Urz. UE L 287 z 29.10.2013,
str. 90, Dz. Urz. UE L 267 z 30.09.2016, str. 2, Dz. Urz. UE L 354 z 23.12.2016, str. 32, Dz. Urz.
UE L 42 z 18.02.2017, str. 2, Dz. Urz. UE L 83 z 25.03.2019, str. 38 oraz Dz. Urz. UE L 111
z 25.04.2019, str. 54.
6. Naczelnik urzędu skarbowego właściwy do poboru kwoty należności
celnych przywozowych wynikających z długu celnego jest obowiązany do poboru
podatku należnego z tytułu importu towarów, z zastrzeżeniem art. 33a.
7. Organ celny zabezpiecza kwotę podatku, jeżeli podatek ten nie został
uiszczony, w przypadkach i trybie stosowanych przy zabezpieczaniu należności
celnych na podstawie przepisów celnych, z zastrzeżeniem ust. 7a–7e.
7a. Przepisu ust. 7 nie stosuje się, gdy zabezpieczenie potencjalnego długu
celnego wymaganego zgodnie z:
1) art. 148 ust. 2 lit. c lub art. 211 ust. 3 lit. c unijnego kodeksu celnego,
2) art. 115 ust. 1 lit. a i ust. 2 lit. a rozporządzenia 2015/2446
– dotyczy przypadków objęcia towarów czasowym składowaniem lub procedurą:
końcowego przeznaczenia, składowania celnego, uszlachetniania czynnego lub
odprawy czasowej z całkowitym zwolnieniem od należności celnych
przywozowych, pod warunkiem że podatnik przedstawi organowi celnemu
dokumenty potwierdzające, że jest zarejestrowany jako podatnik VAT czynny i nie
posiada zaległości z tytułu cła i podatków stanowiących dochód budżetu państwa,
składek na ubezpieczenia społeczne i zdrowotne oraz nie jest wobec niego
prowadzone postępowanie egzekucyjne, likwidacyjne lub upadłościowe.
7b. Wymóg przedstawienia przez podatnika dokumentów, o których mowa w
ust. 7a, uważa się za spełniony również w przypadku złożenia przez podatnika
oświadczeń o tej samej treści.
7c. Oświadczenia, o których mowa w ust. 7b, składa się pod rygorem
odpowiedzialności karnej za składanie fałszywych zeznań. Składający
oświadczenie jest obowiązany do zawarcia w nim klauzuli następującej treści:
„Jestem świadomy odpowiedzialności karnej za złożenie fałszywego
oświadczenia.”. Klauzula ta zastępuje pouczenie organu o odpowiedzialności
karnej za składanie fałszywych zeznań.
7d. Dokumentów, o których mowa w ust. 7a, nie przedstawia się, jeżeli organ
celny dysponuje takimi dokumentami, przedstawionymi mu nie wcześniej niż 6
miesięcy przed dokonaniem importu, i dane w nich zawarte są aktualne.
7e. Jeżeli organ celny uzna, że w przypadkach, o których mowa w ust. 7a,
istnieje ryzyko, że kwota podatku nie zostanie zapłacona w przewidzianym
terminie, może w każdym czasie zażądać złożenia zabezpieczenia.
8. Minister właściwy do spraw finansów publicznych może, w drodze
rozporządzenia, określić terminy zapłaty podatku inne niż określone w ust. 4 i 5
oraz warunki stosowania innych terminów, uwzględniając przepisy Unii
Europejskiej oraz przebieg realizacji budżetu państwa.