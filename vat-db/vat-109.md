Art. 109. 1. Podatnicy, u których sprzedaż jest zwolniona od podatku na
podstawie art. 113 ust. 1 i 9 albo art. 113a ust. 1, są obowiązani prowadzić
ewidencję sprzedaży za dany dzień, nie później jednak niż przed dokonaniem
sprzedaży w dniu następnym.
2. W przypadku stwierdzenia, że podatnik nie prowadzi ewidencji, o której
mowa w ust. 1, albo prowadzi ją w sposób nierzetelny, a na podstawie
dokumentacji nie jest możliwe ustalenie wartości sprzedaży, organ podatkowy
określi, w drodze oszacowania, wartość sprzedaży opodatkowanej i ustali od niej
kwotę podatku należnego. Jeżeli nie można określić przedmiotu opodatkowania,
kwotę podatku ustala się przy zastosowaniu stawki 22 %.
3. Podatnicy, z wyjątkiem podatników wykonujących wyłącznie czynności
zwolnione od podatku na podstawie art. 43 ust. 1 lub przepisów wydanych na
podstawie art. 82 ust. 3 oraz podatników, u których sprzedaż jest zwolniona od
podatku na podstawie art. 113 ust. 1 i 9 albo art. 113a ust. 1, są obowiązani
prowadzić ewidencję zawierającą dane pozwalające na prawidłowe rozliczenie
podatku i sporządzenie informacji podsumowującej, w szczególności dane
dotyczące:
1) rodzaju sprzedaży i podstawy opodatkowania, wysokości kwoty podatku
należnego, w tym korekty podatku należnego, z podziałem na stawki podatku;
2) kwoty podatku naliczonego obniżającego kwotę podatku należnego, w tym
korekty podatku naliczonego;
3) kontrahentów;
4) dowodów sprzedaży i zakupów.
3a. Podatnicy świadczący usługi, których miejscem świadczenia nie jest
terytorium kraju, są obowiązani w prowadzonej ewidencji podać nazwę usługi,
wartość usługi bez podatku od wartości dodanej lub podatku o podobnym
charakterze, uwzględniając moment powstania obowiązku podatkowego określany
dla tego rodzaju usług świadczonych na terytorium kraju. W przypadku usług, do
których stosuje się art. 28b, stosuje się odpowiednio przepisy art. 19a ust. 1–3 i 8.
3b. Podatnicy, o których mowa w art. 99 ust. 1, są obowiązani przesyłać, na
zasadach określonych w art. 99 ust. 11c, za każdy miesiąc do urzędu skarbowego,
za pomocą środków komunikacji elektronicznej, ewidencję, o której mowa w ust.
3, łącznie z deklaracją podatkową, w terminie do złożenia tej deklaracji.
3c. Podatnicy, o których mowa w art. 99 ust. 2 i 3, są obowiązani przesyłać
do urzędu skarbowego, za pomocą środków komunikacji elektronicznej, ewidencję,
o której mowa w ust. 3, na zasadach określonych w art. 99 ust. 11c:
1) za pierwszy i drugi miesiąc danego kwartału – w terminie do 25. dnia miesiąca
następującego odpowiednio po każdym z tych miesięcy;
2) za ostatni miesiąc danego kwartału, łącznie z deklaracją – w terminie do
złożenia tej deklaracji.
3d. Faktury, o których mowa w art. 106h ust. 1–3, ujmuje się w ewidencji, o
której mowa w ust. 3, w okresie rozliczeniowym, w którym zostały wystawione.
Faktury te nie zwiększają wartości sprzedaży oraz podatku należnego za okres,
w którym zostały ujęte w tej ewidencji.
3d. Faktury, o których mowa w art. 106h ust. 1, ujmuje się w ewidencji,
Zmiana w ust. 3d
o której mowa w ust. 3, w okresie rozliczeniowym, w którym zostały w art. 109
wejdzie w życie z
wystawione. Faktury te nie zwiększają wartości sprzedaży oraz podatku dn. 1.02.2026 r.
(Dz. U. z 2023 r.
należnego za okres, w którym zostały ujęte w tej ewidencji.>
poz. 1598 oraz z
2024 r. poz. 852 i
3e. W terminie 14 dni od dnia:
1721).
1) stwierdzenia przez podatnika, że przesłana ewidencja zawiera błędy lub dane
niezgodne ze stanem faktycznym, lub
2) zmiany danych zawartych w przesłanej ewidencji
– podatnik jest obowiązany przesłać korektę ewidencji na zasadach określonych w
art. 99 ust. 11c.
3f. W przypadku stwierdzenia przez naczelnika urzędu skarbowego w
przesłanej ewidencji błędów, które uniemożliwiają przeprowadzenie weryfikacji
prawidłowości transakcji, naczelnik urzędu skarbowego wzywa podatnika do ich
skorygowania, wskazując te błędy.
3g. Podatnik w terminie 14 dni od dnia doręczenia wezwania, o którym mowa
w ust. 3f, przesyła, na zasadach określonych w art. 99 ust. 11c, do naczelnika urzędu
skarbowego ewidencję skorygowaną w zakresie błędów wskazanych w wezwaniu
lub składa wyjaśnienia wskazujące, że ewidencja nie zawiera błędów, o których
mowa w wezwaniu.
3h. Jeżeli podatnik, wbrew obowiązkowi określonemu w ust. 3g:
1) nie prześle ewidencji skorygowanej w zakresie błędów wskazanych w
wezwaniu lub nie złoży wyjaśnień, albo zrobi to po terminie,
2) w złożonych wyjaśnieniach nie wykaże, że ewidencja nie zawiera błędów, o
których mowa w wezwaniu
– naczelnik urzędu skarbowego może nałożyć, w drodze decyzji, na tego podatnika
karę pieniężną w wysokości 500 zł za każdy błąd, o którym mowa w ust. 3f.
3i. Przepisu ust. 3h nie stosuje się do podatnika będącego osobą fizyczną
prowadzącą działalność gospodarczą, który za ten sam czyn ponosi
odpowiedzialność za wykroczenie skarbowe lub przestępstwo skarbowe.
3j. Wpływy z kar pieniężnych, o których mowa w ust. 3h, stanowią dochód
budżetu państwa.
3k. Karę pieniężną, o której mowa w ust. 3h, uiszcza się bez wezwania
naczelnika urzędu skarbowego w terminie 14 dni od dnia doręczenia decyzji, o
której mowa w ust. 3h.
3l. W zakresie nieuregulowanym w ust. 3h, 3i i 3k do kary pieniężnej stosuje
się odpowiednio przepisy działu IV Ordynacji podatkowej.
8a. Ewidencja, o której mowa w ust. 3, prowadzona jest w postaci
elektronicznej przy użyciu programów komputerowych.
9. W przypadku, o którym mowa w art. 12 ust. 1 pkt 6, podatnicy są
obowiązani prowadzić ewidencję otrzymywanych towarów zawierającą
w szczególności datę ich otrzymania, dane pozwalające na identyfikację towarów
oraz datę wydania towaru po wykonaniu usługi przez podatnika.
9a. W przypadkach, o których mowa w art. 12 ust. 1 pkt 7 i 8, podatnicy
podatku od wartości dodanej są obowiązani prowadzić ewidencję
przemieszczanych towarów zawierającą w szczególności datę ich przemieszczenia
na terytorium kraju oraz dane pozwalające na identyfikację towarów.
10. Przepis ust. 9 stosuje się odpowiednio do towarów przemieszczanych
przez podatnika na terytorium państwa członkowskiego inne niż terytorium kraju,
jeżeli na tych towarach mają być wykonane usługi na rzecz podatnika, a po
wykonaniu tych usług towary te są wysyłane lub transportowane z powrotem do
tego podatnika na terytorium kraju.
10a. Przepis ust. 9a stosuje się odpowiednio do towarów przemieszczanych
przez podatnika w przypadkach, o których mowa w art. 13 ust. 4 pkt 7 i 8.
11. Podmioty, o których mowa w art. 10 ust. 1 pkt 2, są obowiązane
prowadzić ewidencję, na podstawie której można określić wartość nabywanych
przez nie towarów z innych państw członkowskich; prowadzenie ewidencji
powinno zapewnić wskazanie dnia, w którym wartość nabywanych przez te
podmioty towarów z innych państw członkowskich przekroczy kwotę 50 000 zł,
z uwzględnieniem wartości towarów określonych w art. 10 ust. 3.
11a. Dostawcy, o których mowa w art. 22a ust. 1 pkt 1, których towary
w momencie rozpoczęcia ich wysyłki lub transportu znajdują się na terytorium
kraju, oraz podatnicy, o których mowa w art. 28k ust. 2, posiadający siedzibę
działalności gospodarczej, a w razie braku takiej siedziby – stałe miejsce
zamieszkania lub zwykłe miejsce pobytu, tylko na terytorium kraju, są obowiązani
prowadzić ewidencję, na podstawie której można określić łączną wartość dostaw
dokonywanych na rzecz podmiotów, o których mowa w art. 2 pkt 22a, oraz
świadczonych usług, o których mowa w art. 28k ust. 1. Ewidencja powinna
zapewnić również wskazanie dostawy lub usługi, w związku z którymi nastąpiło
przekroczenie kwoty, o której mowa w art. 22a ust. 1 pkt 3 lub art. 28k ust. 2 pkt 3.
11b. Podatnicy, na rzecz których są przemieszczane towary z terytorium
państwa członkowskiego innego niż terytorium kraju na terytorium kraju
w procedurze magazynu typu call-off stock, o której mowa w dziale II rozdziale 3a,
są obowiązani prowadzić ewidencję tych towarów zgodnie z wymogami, o których
mowa w art. 54a ust. 2 rozporządzenia 282/2011.
11c. Podatnicy, którzy przemieszczają towary z terytorium kraju na
terytorium państwa członkowskiego inne niż terytorium kraju w procedurze
magazynu typu call-off stock, o której mowa w dziale II rozdziale 3b, są
obowiązani prowadzić ewidencję tych towarów zgodnie z wymogami, o których
mowa w art. 54a ust. 1 rozporządzenia 282/2011.
11d. Podatnicy niebędący podatnikami, o których mowa w ust. 11b, oraz
podatnicy podatku od wartości dodanej, prowadzący magazyn, do którego
wprowadzane są towary w procedurze magazynu typu call-off stock, o której mowa
w dziale II rozdziale 3a, są obowiązani prowadzić ewidencję towarów, dostępną dla
organów podatkowych w miejscu prowadzenia magazynu.
11e. Ewidencja, o której mowa w ust. 11d, zawiera następujące dane:
1) numer identyfikacyjny podatnika podatku od wartości dodanej
przemieszczającego towary w procedurze magazynu typu call-off stock,
o której mowa w dziale II rozdziale 3a, jeżeli prowadzącym magazyn jest
podatnik;
2) numer identyfikacyjny, o którym mowa w art. 13a ust. 2 pkt 3, a w przypadku
podatnika zastępującego – numer identyfikacyjny, o którym mowa w art. 13c
pkt 3;
3) opis i ilość towarów wprowadzonych do magazynu oraz datę ich
wprowadzenia;
4) opis i ilość towarów wyprowadzonych z magazynu oraz datę ich
wyprowadzenia;
5) opis i ilość towarów zniszczonych, utraconych lub skradzionych oraz datę
zniszczenia, utraty lub kradzieży towarów, które uprzednio zostały
wprowadzone do magazynu, a jeżeli określenie takiej daty nie jest możliwe –
datę stwierdzenia ich zniszczenia lub braku.
11f. Podatnicy, o których mowa w art. 127 ust. 1, są obowiązani do
prowadzenia, w postaci elektronicznej w systemie TAX FREE, ewidencji
zawierającej dane pozwalające na prawidłowe rozliczenie podatku w systemie
zwrotu podatku podróżnym, w szczególności dane:
1) dotyczące dostawy towarów i podstawy opodatkowania, kwoty podatku
należnego, stawki podatku;
2) podróżnych, niezbędne do ich identyfikacji;
3) dotyczące potwierdzenia wywozu towarów poza terytorium Unii
Europejskiej;
4) dotyczące zwrotu podatku.
11g. Członkowie grupy VAT są obowiązani prowadzić w postaci
elektronicznej ewidencję czynności, o których mowa w art. 8c ust. 1, zawierającą
co najmniej dane dotyczące:
1) rodzaju i wartości dostaw towarów i świadczonych usług przez członka grupy
VAT na rzecz innego członka tej samej grupy VAT;
2) członków grupy VAT, na rzecz których dokonano czynności, o których mowa
w art. 8c ust. 1;
3) dokumentów potwierdzających dokonanie czynności, o których mowa w art.
8c ust. 1.
11h. Członkowie grupy VAT są obowiązani przesyłać do urzędu skarbowego,
za pomocą środków komunikacji elektronicznej, ewidencję, o której mowa w ust.
11g, za okresy miesięczne w terminie do 25. dnia miesiąca następującego po
każdym kolejnym miesiącu.
11i. Ewidencja, o której mowa w ust. 11g, jest przesyłana zgodnie z wzorem
dokumentu elektronicznego w rozumieniu ustawy z dnia 17 lutego 2005 r. o
informatyzacji działalności podmiotów realizujących zadania publiczne i w sposób
określony w przepisach wydanych na podstawie art. 193a § 3 Ordynacji
podatkowej.
11ia. Wprowadzający produkty w opakowaniach na napoje oraz podmiot
reprezentujący są obowiązani do prowadzenia ewidencji w postaci elektronicznej
zawierającej dane niezbędne do określenia podstawy opodatkowania, w tym
o wprowadzonych do obrotu opakowaniach objętych systemem kaucyjnym,
z podziałem na rodzaje tych opakowań, o ich liczbie i wartości pobranej kaucji
w danym roku oraz o zwróconych opakowaniach i odpadach opakowaniowych
objętych systemem kaucyjnym, z podziałem na rodzaje tych opakowań lub
odpadów opakowaniowych, o ich liczbie i wartości zwróconej kaucji w danym
roku. Ewidencja podmiotu reprezentującego jest prowadzona z podziałem na
wprowadzających produkty w opakowaniach na napoje.
11ib. Ewidencja, o której mowa w ust. 11ia, jest udostępniana przez
wprowadzającego produkty w opakowaniach na napoje oraz przez podmiot
reprezentujący drogą elektroniczną na każde żądanie organu podatkowego.
11ic. Ewidencję, o której mowa w ust. 11ia, przechowuje się przez okres 5 lat
od zakończenia roku, w rozliczeniu za który ustalono podstawę opodatkowania
wynikającą z różnicy między wartością pobranej kaucji za opakowania objęte
systemem kaucyjnym wprowadzone do obrotu w danym roku a wartością
zwróconej kaucji za opakowania lub odpady opakowaniowe objęte systemem
kaucyjnym w danym roku.
11j. Minister właściwy do spraw finansów publicznych udostępni na
elektronicznej platformie usług administracji publicznej wzór ewidencji, o której
mowa w ust. 11g.
11k. Minister właściwy do spraw finansów publicznych określi, w drodze
rozporządzenia, szczegółowy zakres danych zawartych w ewidencji, o której mowa
w ust. 11g, oraz sposób wykazywania danych w ewidencji przesyłanej zgodnie z
ust. 11h, uwzględniając konieczność przeciwdziałania uchylaniu się od
opodatkowania lub unikaniu opodatkowania przez grupę VAT, kontroli
obowiązków grupy VAT przez organ podatkowy oraz możliwości techniczno-
organizacyjne prowadzenia przez członków grupy VAT tej ewidencji.
12. Minister właściwy do spraw finansów publicznych może określić,
w drodze rozporządzenia, szczegółowe dane, jakie powinny zawierać prowadzone
przez podatnika ewidencje, o których mowa w ust. 9 i 10, a także wzory tych
ewidencji, uwzględniając:
1) specyfikę wykonywania czynności, których przedmiotem są przemieszczane
towary objęte obowiązkiem ewidencyjnym;
2) konieczność zapewnienia dokumentacji umożliwiającej zweryfikowanie
prawidłowości rozliczenia podatku.
13. Minister właściwy do spraw finansów publicznych może zwolnić,
w drodze rozporządzenia, niektóre grupy podatników będących osobami
fizycznymi z prowadzenia ewidencji, o której mowa w ust. 1, jeżeli jest to
uzasadnione specyfiką wykonywanej przez tych podatników działalności,
a dodatkowo jeżeli w związku z wykonywanymi przez nich czynnościami
naczelnik urzędu skarbowego otrzymuje dokumenty umożliwiające prawidłowe
określenie osiąganego przez tych podatników obrotu.
14. Minister właściwy do spraw finansów publicznych określi, w drodze
rozporządzenia, szczegółowy zakres danych, o których mowa w ust. 3, oraz sposób
wykazywania danych w ewidencji przesyłanej zgodnie z ust. 3b i 3c, uwzględniając
konieczność zapewnienia prawidłowości rozliczeń podatników oraz kontroli
obowiązków podatników przez organ podatkowy, identyfikowania obszarów, w
których występują nadużycia w podatku lub narażonych na te nadużycia, oraz
możliwości techniczno-organizacyjne prowadzenia przez podatników ewidencji.
15. Minister właściwy do spraw finansów publicznych określi, w drodze
rozporządzenia, szczegółowe dane, jakie powinna zawierać ewidencja, o której
mowa w ust. 11f, i sposób jej prowadzenia, uwzględniając konieczność
zapewnienia prawidłowego rozliczenia podatników prowadzących sprzedaż
towarów podróżnym oraz możliwości kontroli obowiązków podatników przez
organ podatkowy.