Art. 26. 1. W przypadku gdy nabywcą w wewnątrzwspólnotowym nabyciu
towarów jest:
1) podatnik – przepis art. 25 ust. 2 pkt 2 stosuje się pod warunkiem wykazania
przez tego podatnika w informacji podsumowującej, o której mowa w art. 100
ust. 1, czynności w ramach transakcji trójstronnej dokonywanych przez niego
w zakresie wewnątrzwspólnotowych nabyć oraz wewnątrzwspólnotowych
dostaw towarów;
2) podatnik lub osoba prawna niebędąca podatnikiem, która nie podała, zgodnie
z art. 97 ust. 10, numeru identyfikacji podatkowej poprzedzonej kodem PL –
wewnątrzwspólnotowe nabycie towarów uznaje się za dokonane na
terytorium kraju, z zastrzeżeniem ust. 2.
2. Przepisu ust. 1 pkt 2 nie stosuje się, jeżeli nabywca dla
wewnątrzwspólnotowego nabycia towarów podał numer przyznany mu na potrzeby
tych transakcji na terytorium państwa członkowskiego innym niż terytorium kraju,
o ile miejsce zakończenia wysyłki lub transportu towarów nie znajduje się na
terytorium kraju.