Art. 57. 1. Zwalnia się od podatku import:
1) zwierząt specjalnie przygotowanych do użytku laboratoryjnego;
2) nieprodukowanych na terytorium kraju substancji biologicznych lub
chemicznych, nadających się głównie do celów naukowych, przywożonych
w ilościach, które nie wskazują na przeznaczenie handlowe.
2. Zwolnienia od podatku, o których mowa w ust. 1, stosuje się pod
warunkiem, że towary są przeznaczone dla:
1) instytucji publicznych, których podstawową działalnością jest edukacja lub
prowadzenie badań naukowych, albo dla wydzielonych jednostek tych
instytucji, jeżeli podstawową działalnością tych jednostek jest prowadzenie
badań naukowych lub edukacja;
2) prywatnych instytucji, których podstawową działalnością jest edukacja lub
prowadzenie badań naukowych.