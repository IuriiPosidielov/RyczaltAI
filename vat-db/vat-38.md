Art. 38. 1. W zakresie nieuregulowanym w art. 17 ust. 1 pkt 1 i 2 oraz ust. 1b,
art. 19a ust. 9–11 oraz art. 33–37 stosuje się odpowiednio przepisy celne dotyczące
poboru i wymiaru cła, z wyjątkiem przepisów dotyczących przedłużenia terminu
zapłaty, odroczenia płatności oraz innych ułatwień płatniczych przewidzianych
w przepisach celnych.
2. Jeżeli, zgodnie z przepisami celnymi, powiadomienie dłużnika
o wysokości długu celnego nie może nastąpić z uwagi na przedawnienie, a nie
upłynęło 5 lat, licząc od końca roku kalendarzowego, w którym powstał obowiązek
podatkowy z tytułu importu towarów, i istnieje podstawa do obliczenia lub
zweryfikowania należności podatkowych, naczelnik urzędu celno-skarbowego
może określić elementy kalkulacyjne według zasad określonych w przepisach
celnych na potrzeby prawidłowego określenia należnego podatku z tytułu importu
towarów.