Art. 110c. Ewidencja, o której mowa w art. 110b ust. 1, zawiera:
1) BIC lub inny kod identyfikacyjny, który jednoznacznie identyfikuje dostawcę
usług płatniczych;
2) imię i nazwisko lub nazwę odbiorcy płatności zgodnie z danymi posiadanymi
przez dostawcę usług płatniczych;
3) numer, za pomocą którego odbiorca płatności jest zidentyfikowany na
potrzeby podatku lub podatku od wartości dodanej lub inny numer, za pomocą
którego odbiorca płatności jest zidentyfikowany dla celów podatkowych,
jeżeli jest dostępny;
4) IBAN, a jeżeli IBAN nie jest dostępny – inny identyfikator, który
jednoznacznie identyfikuje odbiorcę płatności oraz podaje jego lokalizację;
5) w przypadku gdy odbiorca płatności otrzymuje środki pieniężne nie mając
rachunku płatniczego – BIC lub inny kod identyfikacyjny, który
jednoznacznie identyfikuje dostawcę usług płatniczych działającego
w imieniu odbiorcy płatności oraz podaje jego lokalizację;
6) adres odbiorcy płatności, jeżeli jest dostępny, zgodnie z danymi posiadanymi
przez dostawcę usług płatniczych;
7) następujące dane dotyczące płatności transgranicznych oraz zwrotów
płatności zidentyfikowanych jako odnoszące się do płatności
transgranicznych:
a) datę i godzinę dokonania płatności lub zwrotu płatności,
b) kwotę i walutę płatności lub zwrotu płatności,
c) odpowiednio państwo członkowskie pochodzenia płatności otrzymanej
przez odbiorcę płatności albo otrzymanej w imieniu odbiorcy płatności
albo państwo członkowskie przeznaczenia zwrotu płatności oraz
informacje wykorzystane odpowiednio do określenia miejsca
pochodzenia, przeznaczenia albo zwrotu płatności, zgodnie z art. 110b
ust. 3,
d) informacje inne niż wymienione w lit. a–c, które jednoznacznie
identyfikują płatność,
e) w przypadku gdy płatność jest inicjowana w punkcie handlowo-
-usługowym akceptanta – informację o fizycznej obecności płatnika przy
inicjowaniu tej płatności.