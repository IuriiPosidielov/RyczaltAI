Art. 42b. 1. WIS jest wydawana na wniosek:
1) podatnika posiadającego numer identyfikacji podatkowej;
2) podmiotu innego niż wymieniony w pkt 1, dokonującego lub zamierzającego
dokonywać czynności, o których mowa w art. 42a;
3) zamawiającego w rozumieniu ustawy z dnia 11 września 2019 r. – Prawo
zamówień publicznych (Dz. U. z 2024 r. poz. 1320 oraz z 2025 r. poz. 620) –
w zakresie mającym wpływ na sposób obliczenia ceny w związku
z udzielanym zamówieniem publicznym;
4) podmiotu publicznego w rozumieniu ustawy z dnia 19 grudnia 2008 r.
o partnerstwie publiczno-prywatnym (Dz. U. z 2023 r. poz. 1637) –
w zakresie mającym wpływ na sposób obliczenia wynagrodzenia w związku
z zawieraną umową o partnerstwie publiczno-prywatnym;
5) zamawiającego w rozumieniu ustawy z dnia 21 października 2016 r.
o umowie koncesji na roboty budowlane lub usługi (Dz. U. z 2023 r. poz. 140
oraz z 2025 r. poz. 620) – w zakresie mającym wpływ na sposób obliczenia
wynagrodzenia koncesjonariusza wraz z ewentualną płatnością od
zamawiającego w związku z zawieraną umową koncesji na roboty budowlane
lub usługi.
1a. Do złożenia wniosku o wydanie WIS jest uprawniony wnioskodawca,
o którym mowa w ust. 1, posiadający konto w e-Urzędzie Skarbowym, na którym
został podany aktualny adres poczty elektronicznej lub numer telefonu w celu,
o którym mowa w art. 35e ust. 8 ustawy z dnia 16 listopada 2016 r. o Krajowej
Administracji Skarbowej (Dz. U. z 2023 r. poz. 615, z późn. zm.5)).
1b. Wymóg podania aktualnego adresu poczty elektronicznej lub numeru
telefonu na koncie w e-Urzędzie Skarbowym dotyczy również wnioskodawcy,
o którym mowa w ust. 1, posiadającego siedzibę, stałe miejsce zamieszkania lub
zwykłe miejsce pobytu na terytorium kraju, jeżeli działa przez pełnomocnika lub
przedstawiciela.
2. Wniosek o wydanie WIS zawiera:
1) imię i nazwisko lub nazwę wnioskodawcy, jego adres zamieszkania lub adres
siedziby, numer identyfikacji podatkowej lub inny numer umożliwiający
5) Zmiany tekstu jednolitego wymienionej ustawy zostały ogłoszone w Dz. U. z 2023 r. poz. 556,
588, 641, 658, 760, 996, 1059, 1193, 1195, 1234, 1598, 1723 i 1860, z 2024 r. poz. 850, 863,
879, 1222, 1685, 1721 i 1871 oraz z 2025 r. poz. 172, 179 i 222.
identyfikację wnioskodawcy oraz adres do doręczeń, jeżeli jest inny niż adres
zamieszkania lub adres siedziby;
2) imię, nazwisko i adres do doręczeń pełnomocnika wnioskodawcy, jeżeli został
ustanowiony, lub innych osób upoważnionych do kontaktu w sprawie
wniosku;
2a) wskazanie, którym z podmiotów, o których mowa w ust. 1, jest
wnioskodawca;
3) określenie przedmiotu wniosku, w tym:
a) szczegółowy opis towaru lub usługi, pozwalający na taką ich
identyfikację, aby dokonać ich klasyfikacji zgodnej z Nomenklaturą
scaloną (CN), Polską Klasyfikacją Wyrobów i Usług lub Polską
Klasyfikacją Obiektów Budowlanych,
c) wskazanie przepisów ustawy lub przepisów wykonawczych wydanych
na jej podstawie – w przypadku, o którym mowa w ust. 4;
5) wskazanie, czy wniosek dotyczy przypadku, o którym mowa w ust. 4.
3. Wnioskodawca, o którym mowa w ust. 1 pkt 1 i 2, we wniosku o wydanie
WIS składa pod rygorem odpowiedzialności karnej za składanie fałszywych zeznań
oświadczenie następującej treści: „Świadomy odpowiedzialności karnej za złożenie
fałszywego oświadczenia oświadczam, że w dniu złożenia wniosku, w zakresie
przedmiotowym wniosku, nie toczy się postępowanie podatkowe, kontrola
podatkowa ani kontrola celno-skarbowa oraz że w tym zakresie sprawa nie została
rozstrzygnięta co do jej istoty w decyzji lub postanowieniu organu podatkowego.”.
Treść oświadczenia zastępuje pouczenie organu o odpowiedzialności karnej za
składanie fałszywych zeznań. W razie złożenia fałszywego oświadczenia przepisu
art. 42c ust. 1 nie stosuje się w związku z wydaniem tej WIS.
4. Wniosek o wydanie WIS może zawierać żądanie sklasyfikowania towaru
albo usługi na potrzeby stosowania przepisów ustawy oraz przepisów
wykonawczych wydanych na jej podstawie, innych niż dotyczące określenia stawki
podatku.
5. Przedmiotem wniosku o wydanie WIS mogą być:
1) towar albo usługa, albo
2) towary lub usługi, które w ocenie wnioskodawcy razem składają się na jedną
czynność podlegającą opodatkowaniu.
6. (uchylony)
7. Do wniosku o wydanie WIS można dołączyć dokumenty odnoszące się do
towaru albo usługi, w szczególności fotografie, plany, schematy, katalogi, atesty,
instrukcje, informacje od producenta lub inne dostępne dokumenty umożliwiające
organowi wydającemu WIS dokonanie właściwej klasyfikacji towaru albo usługi.
7a. Na wezwanie organu wydającego WIS wnioskodawca jest obowiązany do
dostarczenia, w terminie 7 dni od dnia doręczenia wezwania, dokumentów
odnoszących się do towaru albo usługi, w przypadku gdy jest to niezbędne do
dokonania właściwej klasyfikacji towaru albo usługi albo towarów lub usług, które
razem składają się na jedną czynność podlegającą opodatkowaniu. W przypadku
niedostarczenia dokumentów w tym terminie organ wydający WIS wydaje
postanowienie o pozostawieniu wniosku o wydanie WIS bez rozpatrzenia, na które
służy zażalenie.
8. Na wezwanie organu wydającego WIS wnioskodawca jest obowiązany do
dostarczenia, w terminie 7 dni od dnia doręczenia wezwania, próbki towaru,
w przypadku gdy jest to niezbędne do dokonania właściwej klasyfikacji towaru.
W przypadku niedostarczenia próbki towaru w tym terminie organ wydający WIS
wydaje postanowienie o pozostawieniu wniosku o wydanie WIS bez rozpatrzenia,
na które służy zażalenie.
8a. Nie wydaje się WIS, jeżeli zakres przedmiotowy wniosku o wydanie WIS,
w dniu złożenia tego wniosku, jest przedmiotem toczącego się postępowania
podatkowego, kontroli podatkowej, kontroli celno-skarbowej albo gdy w tym
zakresie sprawa została rozstrzygnięta co do jej istoty w decyzji lub postanowieniu
organu podatkowego.
8aa. Nie wydaje się WIS, jeżeli zakres przedmiotowy wniosku o wydanie
WIS, w dniu złożenia tego wniosku, jest przedmiotem zawartego porozumienia
inwestycyjnego, o którym mowa w art. 20zt pkt 4 Ordynacji podatkowej.
8b. W przypadku, o którym mowa w ust. 8a i 8aa, wydaje się postanowienie,
na które służy zażalenie.