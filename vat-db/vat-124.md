Art. 124. 1. Podatnik wykonujący czynności zwolnione od podatku na
podstawie art. 122 ust. 1 ma prawo do obniżenia kwoty podatku należnego o kwotę
podatku naliczonego:
1) od nabycia złota inwestycyjnego od podatnika, o którym mowa w art. 123
ust. 1;
2) od nabycia, w tym również wewnątrzwspólnotowego, lub importu złota
innego niż złoto inwestycyjne, jeżeli to złoto jest następnie przekształcone
w złoto inwestycyjne przez tego podatnika lub na jego rzecz;
3) od nabycia usług polegających na zmianie postaci, masy lub próby złota,
w tym złota inwestycyjnego.
2. Podatnik zwolniony od podatku na podstawie art. 122 ust. 1, który
wytwarza złoto inwestycyjne lub przetwarza złoto w złoto inwestycyjne, ma prawo
do odliczenia od kwoty podatku należnego kwotę podatku naliczonego od nabycia,
w tym również wewnątrzwspólnotowego, lub importu towarów lub usług,
związanych z wytworzeniem lub przetworzeniem tego złota.
3. Przepis art. 86 ust. 2 stosuje się odpowiednio.