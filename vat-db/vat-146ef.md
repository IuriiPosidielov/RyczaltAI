Art. 146ef. 1. W okresie od dnia 1 stycznia 2024 r. do końca roku, w którym
suma wydatków wymienionych w art. 40 ust. 1 pkt 2 ustawy z dnia 11 marca
2022 r. o obronie Ojczyzny (Dz. U. z 2024 r. poz. 248, z późn. zm.11)) określonych
na ten rok w ustawie budżetowej, w brzmieniu obowiązującym na dzień 31 lipca
tego roku, oraz planie finansowym Funduszu Wsparcia Sił Zbrojnych
przedłożonym zgodnie z art. 42 ust. 4 ustawy z dnia 11 marca 2022 r. o obronie
Ojczyzny albo projekcie tego planu przedstawionym do zatwierdzenia Ministrowi
Obrony Narodowej zgodnie z art. 42 ust. 2 i 3 tej ustawy, jeżeli plan ten nie został
przedłożony zgodnie z art. 42 ust. 4 tej ustawy, po wyłączeniu planowanych
przepływów finansowych w ramach tej sumy wydatków, jest wyższa niż 3 %
wartości produktu krajowego brutto określonego zgodnie z art. 40 ust. 2 tej ustawy:
11) Zmiany tekstu jednolitego wymienionej ustawy zostały ogłoszone w Dz. U. z 2024 r. poz. 834,
1089, 1222, 1248, 1585, 1871 i 1907 oraz z 2025 r. poz. 39 i 620.
1) stawka podatku, o której mowa w art. 41 ust. 1 i 13, art. 109 ust. 2, art. 110,
art. 120 ust. 3a i art. 138i ust. 4, wynosi 23 %;
2) stawka podatku, o której mowa w art. 41 ust. 2, art. 120 ust. 2 i 3 oraz tytule
załącznika nr 3 do ustawy, wynosi 8 %;
3) stawka zryczałtowanego zwrotu podatku, o której mowa w art. 115 ust. 2,
wynosi 7 %;
4) stawka ryczałtu, o której mowa w art. 114 ust. 1, wynosi 4 %.
2. Minister właściwy do spraw finansów publicznych ogłosi, w drodze
obwieszczenia, w Dzienniku Urzędowym Rzeczypospolitej Polskiej „Monitor
Polski”, koniec okresu obowiązywania stawek podatku, o których mowa w ust. 1,
w terminie do dnia 31 października roku, dla którego zostały spełnione warunki
określone w ust. 1.