Art. 108c. 1. Do wysokości kwoty odpowiadającej kwocie podatku
wynikającej z otrzymanej faktury, zapłaconej z zastosowaniem mechanizmu
podzielonej płatności, w tym również w przypadku gdy kwota ta została zapłacona
z zastosowaniem mechanizmu podzielonej płatności przez podatnika innego niż
wskazany na fakturze, przepisów art. 112b ust. 1 pkt 1, ust. 2 pkt 1 i ust. 2a oraz
art. 112c nie stosuje się.
2. Do zaległości w podatku powstałej za okres rozliczeniowy, za który
podatnik w złożonej deklaracji podatkowej wykazał kwotę podatku naliczonego,
której co najmniej 95 % wynika z otrzymanych przez podatnika faktur, które
zostały zapłacone z zastosowaniem mechanizmu podzielonej płatności, przepisu
art. 56b Ordynacji podatkowej nie stosuje się. Przy wyliczaniu udziału
procentowego uwzględnia się także kwoty podatku z faktur zapłaconych
z zastosowaniem mechanizmu podzielonej płatności przez podatnika innego niż
wskazany na fakturze.
3. Przepisów ust. 1 i 2 nie stosuje się do podatnika, który wiedział, że faktura
zapłacona z zastosowaniem mechanizmu podzielonej płatności:
1) została wystawiona przez podmiot nieistniejący;
2) stwierdza czynności, które nie zostały dokonane;
3) podaje kwoty niezgodne z rzeczywistością;
4) potwierdza czynności, do których mają zastosowanie przepisy art. 58 i art. 83
Kodeksu cywilnego.
4. Przepisu ust. 2 nie stosuje się do zaległości podatkowej w podatku
przekraczającej dwukrotność kwoty podatku naliczonego wykazanej w złożonej
deklaracji podatkowej.