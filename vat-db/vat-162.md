Art. 162. 1. W deklaracji podatkowej składanej za maj 2004 r. lub za drugi
kwartał 2004 r. uwzględnia się kwotę podatku naliczonego nierozliczoną
w poprzednich okresach w związku z art. 19 ust. 4 ustawy wymienionej w art. 175.
2. Do nadwyżki podatku naliczonego nad należnym, o której mowa w art. 21
ust. 1 ustawy wymienionej w art. 175, wynikającej z ostatniej deklaracji
podatkowej złożonej za okres przed dniem wejścia w życie ustawy stosuje się
art. 87.
3. Podatnik, który w kwietniu 2004 r.:
1) otrzymał fakturę lub dokument celny albo
2) dokonał wpisu do rejestru – w przypadku stosowania przez podatnika
w imporcie towarów procedury uproszczonej
– i miał prawo, zgodnie z ustawą wymienioną w art. 175, do obniżenia kwoty
podatku należnego w rozliczeniu za maj 2004 r. oraz nie obniżył kwoty podatku
należnego w rozliczeniu za kwiecień 2004 r., może tego dokonać w rozliczeniu za
maj 2004 r.
4. W przypadku gdy w ostatnim okresie rozliczeniowym występującym przed
dniem 1 maja 2004 r. u podatnika powstał obowiązek podatkowy z tytułu importu
usług i podatnik miał prawo, zgodnie z ustawą wymienioną w art. 175,
do obniżenia kwoty podatku należnego w następnym okresie rozliczeniowym, oraz
nie dokonał wcześniej obniżenia kwoty podatku należnego, może tego dokonać
w rozliczeniu za pierwszy okres rozliczeniowy następujący po dniu 30 kwietnia
2004 r.