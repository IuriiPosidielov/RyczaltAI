Art. 112c. 1. W przypadkach, o których mowa w art. 112b ust. 1 pkt 1,
ust. 2 pkt 1 oraz ust. 2a, w zakresie, w jakim nieprawidłowość była skutkiem
celowego działania podatnika lub jego kontrahenta, o którym podatnik miał wiedzę,
i wynika w całości lub w części z obniżenia kwoty podatku należnego o kwotę
podatku naliczonego wynikającą z faktury, która:
1) została wystawiona przez podmiot nieistniejący,
2) stwierdza czynności, które nie zostały dokonane – w części dotyczącej tych
czynności,
3) podaje kwoty niezgodne z rzeczywistością – w części dotyczącej tych pozycji,
dla których podane zostały kwoty niezgodne z rzeczywistością,
4) potwierdza czynności, do których mają zastosowanie przepisy art. 58
i art. 83 Kodeksu cywilnego – w części dotyczącej tych czynności
– wysokość dodatkowego zobowiązania podatkowego w części dotyczącej podatku
naliczonego wynikającego z powyższej faktury wynosi 100 %.
2. Przepisu ust. 1 nie stosuje się w zakresie ustalenia dodatkowego
zobowiązania podatkowego w stosunku do osób fizycznych, które za ten sam czyn
ponoszą odpowiedzialność za wykroczenie skarbowe albo za przestępstwo
skarbowe.