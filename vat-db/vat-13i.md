Art. 13i. Jeżeli warunki określone w art. 13h ust. 2 są spełnione,
wewnątrzwspólnotową dostawę towarów, o której mowa w art. 13 ust. 1, uznaje się
za dokonaną przez podatnika, o którym mowa w art. 13h ust. 2 pkt 2, na terytorium
kraju w momencie przeniesienia prawa do rozporządzania towarami jak właściciel
na podatnika podatku od wartości dodanej, któremu te towary mają być
dostarczone, o ile przeniesienie to nastąpi w terminie 12 miesięcy od dnia
wprowadzenia towarów do magazynu w procedurze magazynu typu call-off stock.