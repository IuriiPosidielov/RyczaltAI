Art. 103a. W przypadku gdy podatek jest pobierany przez płatnika, o którym
mowa w art. 17a, wpłacanie kwot podatku przez podatnika, o którym mowa w art.
103 ust. 5a, może być dokonywane na rachunek VAT płatnika przy użyciu
komunikatu przelewu, o którym mowa w art. 108a ust. 3, w którym podatnik
wskazuje w miejsce informacji, o których mowa w art. 108a ust. 3:
1) pkt 1 i 2 – kwotę podatku, o której mowa w art. 103 ust. 5a, która ma zostać
zapłacona w mechanizmie podzielonej płatności;
2) pkt 3 – numer dokumentu związanego z płatnością wystawionego przez
płatnika, o którym mowa w art. 17a;
3) pkt 4 – numer, za pomocą którego płatnik jest zidentyfikowany na potrzeby
podatku.